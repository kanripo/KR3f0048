# -*- mode: mandoku-view; -*-
#+TITLE: 御製數理精蘊
#+DATE: 2015-08-24 23:11:06.374750
#+PROPERTY: ID KR3f0048
#+PROPERTY: BASEEDITION WYG    
#+PROPERTY: JUAN 下編卷二十六
<pb:KR3f0048_WYG_031-1a>¶
　欽定四庫全書¶
御製數理精藴下編卷二十六¶
　　體部四¶
　　　曲線體¶
<pb:KR3f0048_WYG_031-2a>¶
　　曲線體¶
設如長圎體徑與髙皆七尺問積㡬何¶
　　　　　法以長圎體徑七尺用求圎面積法求¶
　　　　　得圎面積三十八尺四十八寸四十五¶
　　　　　分零九釐九十六豪二十五絲有餘以¶
　　　　　髙七尺乗之得二百六十九尺三百九¶
　　　　　十一寸五百六十九分七百三十七釐¶
　　　　　有餘即長圎體之積也如圗甲乙丙丁¶
<pb:KR3f0048_WYG_031-2b>¶
　　　　　長圎體先以乙丙底徑求得乙己丙戊¶
　　　　　圎面積而以庚辛髙乗之即得甲乙丙¶
　　　　　丁長圎體之積也¶
　　　　　又法以長圎體徑七尺用徑求周法求¶
　　　　　得圎周二十一尺九寸九分一釐一豪¶
　　　　　四絲八忽五微五纖有餘與髙七尺相¶
　　　　　乗得一百五十三尺九十三寸八十分¶
　　　　　三十九釐八十五豪有餘為長圎體之¶
　　　　　外面積以半徑三尺五寸乗之得五百¶
<pb:KR3f0048_WYG_031-2b>¶
　　　　　三十八尺七百八十三寸一百三十九¶
<pb:KR3f0048_WYG_031-3a>¶
　　　　　分四百七十五釐有餘折半得二百六¶
　　　　　十九尺三百九十一寸五百六十九分¶
　　　　　七百三十七釐有餘即長圎體之積也¶
　　　　　如圗甲乙丙丁長圎體先求得乙己丙¶
　　　　　戊圎周與甲乙髙相乗得甲乙丙丁外¶
　　　　　面積為底以庚甲半徑乗之得庚甲丙¶
　　　　　辛長方體為甲乙丙丁長圎體積之二¶
　　　　　倍葢因長圎體之外面積與長方體之¶
<pb:KR3f0048_WYG_031-3b>¶
　　　　　底面積等而長圎體之半徑又與長方¶
　　　　　體之髙度等則長圎體為長方體之一¶
　　　　　半(見㡬何原本五/卷第二十四節)故折半即得甲乙丙¶
　　　　　丁長圎體之積也¶
　　　　　又法用長方體長圎體之定率比例以¶
　　　　　長方體積一○○○○○○○○○為¶
　　　　　一率長圎體積七八五三九八一六三¶
　　　　　為二率今所設之長圎體徑七尺自乗¶
　　　　　以髙七尺再乗得三百四十三尺為三¶
<pb:KR3f0048_WYG_031-3b>¶
　　　　　率求得四率二百六十九尺三百九十¶
<pb:KR3f0048_WYG_031-4a>¶
　　　　　一寸五百六十九分九百零九釐有餘¶
　　　　　即長圎體之積也此法葢以長方體與¶
　　　　　長圎體為比例定率之一○○○○○¶
　　　　　○○○○為長方體積而七八五三九¶
　　　　　八一六三為長方體同髙同徑之長圎¶
　　　　　體積故以徑自乗髙再乗得長方體積¶
　　　　　彼定率之長方體與長圎體之比即同¶
　　　　　於今所得之長方體積與所求之長圎¶
<pb:KR3f0048_WYG_031-4b>¶
　　　　　體積之比也¶
設如尖圎體底徑六尺中髙六尺問積㡬何¶
　　　　　法以底徑六尺用求圎面積法求得底¶
　　　　　面積二十八尺二十七寸四十三分三¶
　　　　　十三釐八十五豪有餘以髙六尺乗之¶
　　　　　得一百六十九尺六百四十六寸三分¶
　　　　　一百釐有餘三歸之得五十六尺五百¶
　　　　　四十八寸六百六十七分七百釐有餘¶
　　　　　即尖圎體之積也如圗甲乙丙丁戊尖¶
<pb:KR3f0048_WYG_031-4b>¶
　　　　　圎體先以乙丁底徑求得乙丙丁戊底¶
<pb:KR3f0048_WYG_031-5a>¶
　　　　　面積以甲己髙乗之得庚乙丁辛長圎¶
　　　　　體為甲乙丙丁戊尖圎體之三倍葢因¶
　　　　　上下面平行各體與平底尖體同底同¶
　　　　　髙者其平底尖體皆得上下面平行體¶
　　　　　之三分之一(見㡬何原本五/卷第二十三節)故以所得¶
　　　　　庚乙丁辛長圎體積三歸之即得甲乙¶
　　　　　丙丁戊尖圎體積也¶
　　　　　又法用尖方體尖圎體之定率比例以¶
<pb:KR3f0048_WYG_031-5b>¶
　　　　　尖方體積一○○○○○○○○○為¶
　　　　　一率尖圎體積七八五三九八一六三¶
　　　　　為二率今所設之尖圎體底徑六尺自¶
　　　　　乗以髙六尺再乗得二百一十六尺三¶
　　　　　歸之得七十二尺成尖方體積為三率¶
　　　　　求得四率五十六尺五百四十八寸六¶
　　　　　百六十七分七百三十六釐有餘即尖¶
　　　　　圎體之積也蓋尖方體為長方體之三¶
　　　　　分之一而尖圎體為長圎體之三分之¶
<pb:KR3f0048_WYG_031-5b>¶
　　　　　一故尖方體與尖圎體之比即同於長¶
<pb:KR3f0048_WYG_031-6a>¶
　　　　　方體與長圎體之比也¶
　　　　　又捷法定率比例以長方體積一○○¶
　　　　　○○○○○○○為一率尖圎體積二¶
　　　　　六一七九九三八八為二率今所設之¶
　　　　　尖圎體底徑六尺自乗以髙六尺再乗¶
　　　　　得二百一十六尺為三率求得四率五¶
　　　　　十六尺五百四十八寸六百六十七分¶
　　　　　八百零八釐有餘即尖圎體之積也此¶
<pb:KR3f0048_WYG_031-6b>¶
　　　　　法葢以長方體與尖圎體為比例長方¶
　　　　　體積為一○○○○○○○○○則長¶
　　　　　圎體積為七八五三九八一六三將此¶
　　　　　長圎體積三歸之則得尖圎體積為二¶
　　　　　六一七九九三八八故定率之長方體¶
　　　　　與尖圎體之比即同於今底徑自乗髙¶
　　　　　再乗所得之長方體積與所求之尖圎¶
　　　　　體積之比也¶
設如尖圎體底周二十二尺自尖至底周之斜線五¶
<pb:KR3f0048_WYG_031-6b>¶
　尺求中垂線之髙幾何¶
<pb:KR3f0048_WYG_031-7a>¶
　　　　　法以底周二十二尺用周求徑法求得¶
　　　　　底徑七尺零二釐八豪一絲七忽有餘¶
　　　　　折半得半徑三尺五寸零一釐四豪零¶
　　　　　八忽有餘為勾以自尖至底周之斜線¶
　　　　　五尺為弦求得股三尺五寸六分九釐¶
　　　　　三豪三絲三忽有餘即中垂線之髙也¶
　　　　　如圗甲乙丙丁戊尖圎體以乙丙丁戊¶
　　　　　底周求得乙丁底徑折半得乙巳半徑¶
<pb:KR3f0048_WYG_031-7b>¶
　　　　　為勾以自尖至底周之甲乙斜線為弦¶
　　　　　求得甲巳股即中垂線之髙也¶
設如圎球徑二尺問外面積幾何¶
　　　　　法以圎球徑二尺用徑求周法求得周¶
　　　　　六尺二寸八分三釐一豪八絲五忽有¶
　　　　　餘與徑二尺相乗得一十二尺五十六¶
　　　　　寸六十三分七十釐有餘即圎球之外¶
　　　　　面積也如圗甲乙丙丁圎球體以甲丙¶
　　　　　全徑與甲乙丙丁全周相乗即得圎球¶
<pb:KR3f0048_WYG_031-7b>¶
　　　　　體之外面積葢因圎面半徑與球體半¶
<pb:KR3f0048_WYG_031-8a>¶
　　　　　徑等者其圎面積為球體外面積之四¶
　　　　　分之一而圎面半徑與球體全徑等者¶
　　　　　其圎面積與球體外面積等(見幾何原/本十巻第)¶
　　　　　(八/節)故圎球全徑與全周相乗而得圎球¶
　　　　　之外面積也¶
設如圎球徑一尺二寸問積幾何¶
　　　　　法以圎球徑一尺二寸用徑求圎面積¶
　　　　　法求得圎面積一尺一十三寸零九分¶
<pb:KR3f0048_WYG_031-8b>¶
　　　　　七十三釐三十五豪四十絲有餘以圎¶
　　　　　球徑一尺二寸乗之得一尺三百五十¶
　　　　　七寸一百六十八分零二十四釐有餘¶
　　　　　為長圎體積三歸之得四百五十二寸¶
　　　　　三百八十九分三百四十一釐有餘倍¶
　　　　　之得九百零四寸七百七十八分六百¶
　　　　　八十二釐有餘即圎球之體積也如圗¶
　　　　　甲乙丙丁圎球體求得戊己庚辛平圎¶
　　　　　面積以甲丙全徑乗之得與圎球同徑¶
<pb:KR3f0048_WYG_031-8b>¶
　　　　　同髙之壬戊庚癸長圎體此球體之乙¶
<pb:KR3f0048_WYG_031-9a>¶
　　　　　丁全徑與長圎體之戊庚底徑度等而¶
　　　　　球體之甲丙全徑又與長圎體之壬戊¶
　　　　　髙度等則球體積為長圎體積之三分¶
　　　　　之二(見㡬何原本/十卷第九節)試以圎球同徑之平¶
　　　　　圎面積為底圎球之半徑為髙作一甲¶
　　　　　乙丁尖圎體則其積為甲乙丁半球體¶
　　　　　積之半夫尖圎體與長圎體同底同髙¶
　　　　　其比例為三分之一而尖圎體又為半¶
<pb:KR3f0048_WYG_031-9b>¶
　　　　　球體之二分之一則半球體必為半長¶
　　　　　圎體之三分之二半球體既為半長圎¶
　　　　　體之三分之二則全球體必為全長圎¶
　　　　　體之三分之二可知故以所得壬戊庚¶
　　　　　癸長圎體積三歸倍之即得甲乙丙丁¶
　　　　　圎球體積也¶
　　　　　又法以圎球徑一尺二寸用求圎球之¶
　　　　　外面積法求得圎球之外面積四尺五¶
　　　　　十二寸三十八分九十三釐四十一豪¶
<pb:KR3f0048_WYG_031-9b>¶
　　　　　六十絲有餘以半徑六寸乗之得二尺¶
<pb:KR3f0048_WYG_031-10a>¶
　　　　　七百一十四寸三百三十六分四十九¶
　　　　　釐有餘三歸之得九百零四寸七百七¶
　　　　　十八分六百八十三釐有餘即圎球之¶
　　　　　體積也如圗甲乙丙丁圎球體先求得¶
　　　　　外面積乃以此外面積為底戊丙半徑¶
　　　　　為髙作一戊己庚尖圎體其體積必與¶
　　　　　圎球體積等葢尖圎體之底面積與球¶
　　　　　體之外面積等尖圎體之髙度與球體¶
<pb:KR3f0048_WYG_031-10b>¶
　　　　　之半徑等則其體積亦必等(見㡬何原/本五卷第)¶
　　　　　(二十/五節)故以戊丙半徑與外面積相乗三¶
　　　　　歸之即如得戊己庚尖圗體積而為甲¶
　　　　　乙丙丁圎球體積也¶
　　　　　又法以方邉球徑相等方積球積不同¶
　　　　　之定率比例以方積一○○○○○○¶
　　　　　○○○為一率球積五二三五九八七¶
　　　　　七五為二率今所設之圎球徑一尺二¶
　　　　　寸自乗再乗得一尺七百二十八寸為¶
<pb:KR3f0048_WYG_031-10b>¶
　　　　　三率求得四率九百零四寸七百七十¶
<pb:KR3f0048_WYG_031-11a>¶
　　　　　八分六百八十三釐有餘即圎球之體¶
　　　　　積也此法葢因圎球徑與正方邉相等¶
　　　　　而圎球積與正方積不同故以圎球徑¶
　　　　　自乗再乗作正方積為體與體之比例¶
　　　　　如子丑圎球徑為一○○○則其自乗¶
　　　　　再乗之寅邜辰巳正方體積為一○○¶
　　　　　○○○○○○○而圎球徑一○○○¶
　　　　　所得之子午丑未圎球體積為五二三¶
<pb:KR3f0048_WYG_031-11b>¶
　　　　　五九八七七五故以子丑圎球徑一○¶
　　　　　○○自乗再乗之寅夘辰巳正方體積¶
　　　　　一○○○○○○○○○與子丑圎球¶
　　　　　徑所得之子午丑未圎球體積五二三¶
　　　　　五九八七七五之比即同於今所設之¶
　　　　　甲丙圎球徑一尺二寸自乗再乗之戊¶
　　　　　己庚辛正方體積一尺七百二十八寸¶
　　　　　與今所得之甲乙丙丁圎球體積九百¶
　　　　　零四寸七百七十八分六百八十三釐¶
<pb:KR3f0048_WYG_031-11b>¶
　　　　　有餘之比也¶
<pb:KR3f0048_WYG_031-12a>¶
　　　　　又法用球積方積相等球徑方邉不同¶
　　　　　之定率比例以圎球徑一○○○○○¶
　　　　　○○○為一率正方邉八○五九九五¶
　　　　　九七為二率今所設之圎球徑一尺二¶
　　　　　寸為三率求得四率九寸六分七釐一¶
　　　　　豪九絲五忽一微六纖有餘為與圎球¶
　　　　　積相等之正方體每邉之數自乗再乗¶
　　　　　得九百零四寸七百七十八分六百四¶
<pb:KR3f0048_WYG_031-12b>¶
　　　　　十九釐有餘即圎球之體積也此法葢¶
　　　　　以圎球積與正方積設為相等使圎球¶
　　　　　徑與正方邉不同先定為線與線之比¶
　　　　　例既得線而後自乗再乗之為體也如¶
　　　　　子丑圎球徑一○○○○○○○○其¶
　　　　　所得之體積開立方則得八○五九九¶
　　　　　五九七即為寅邜辰巳正方體之每一¶
　　　　　邉是子午丑未圎球積與寅邜辰巳正¶
　　　　　方積相等故子丑圎球徑一○○○○¶
<pb:KR3f0048_WYG_031-12b>¶
　　　　　○○○○與寅邜正方邉八○五九九¶
<pb:KR3f0048_WYG_031-13a>¶
　　　　　五九七之比即同於今所設之甲丙圎¶
　　　　　球徑一尺二寸與今所得之戊巳正方¶
　　　　　邉九寸六分七釐一豪九絲五忽一微¶
　　　　　六纖有餘之比既得戊己正方邉自乗¶
　　　　　再乗得戊己庚辛正方體積即與甲乙¶
　　　　　丙丁圎球體積為相等也¶
　　　　　又法以二十一分為一率十一分為二¶
　　　　　率今所設之圎球徑一尺二寸自乗再¶
<pb:KR3f0048_WYG_031-13b>¶
　　　　　乗得一尺七百二十八寸為三率求得¶
　　　　　四率九百零五寸一百四十二分八百¶
　　　　　五十七釐有餘為圎球之體積也葢以¶
　　　　　正方體積一○○○○○○○○○圎¶
　　　　　球體積五二三五九八七七五之定率¶
　　　　　約之則正方體積二十一而圎球體積¶
　　　　　得一○九九有餘進而為十一則圎球¶
　　　　　體積稍大故今所得之圎球體積亦稍¶
　　　　　大也¶
<pb:KR3f0048_WYG_031-13b>¶
設如圎球積六尺問徑㡬何¶
<pb:KR3f0048_WYG_031-14a>¶
　　　　　法用球徑方邉相等球積方積不同之¶
　　　　　定率比例以球積一○○○○○○○¶
　　　　　○○為一率方積一九○九八五九三¶
　　　　　一七為二率今所設之圎球積六尺為¶
　　　　　三率求得四率十一尺四百五十九寸¶
　　　　　一百五十五分九百零二釐有餘為與¶
　　　　　圎球徑相等之正方邉之正方體積開¶
　　　　　立方得二尺二寸五分四釐五豪零二¶
<pb:KR3f0048_WYG_031-14b>¶
　　　　　忽有餘即圎球之徑也葢圎球積為五¶
　　　　　二三五九八七七五則正方積為一○¶
　　　　　○○○○○○○○若圎球積為一○¶
　　　　　○○○○○○○○則正方積為一九¶
　　　　　○九八五九三一七其比例仍同故以¶
　　　　　圎球積一○○○○○○○○○為一¶
　　　　　率者即如以圎球積五二三五九八七¶
　　　　　七五為一率而以正方積一九○九八¶
　　　　　五九三一七為二率者即如以正方積¶
<pb:KR3f0048_WYG_031-14b>¶
　　　　　一○○○○○○○○○為二率也¶
<pb:KR3f0048_WYG_031-15a>¶
　　　　　又法用球積方積相等球徑方邉不同¶
　　　　　之定率比例以方邉一○○○○○○¶
　　　　　○○為一率球徑一二四○七○○九¶
　　　　　八為二率今所設之圎球積六尺開立¶
　　　　　方得一尺八寸一分七釐一豪二絲有¶
　　　　　餘為三率求得四率二尺二寸五分四¶
　　　　　釐五豪零二忽有餘即圎球之徑也此¶
　　　　　法亦以圎球積與正方積設為相等使¶
<pb:KR3f0048_WYG_031-15b>¶
　　　　　圎球徑與正方邉不同故以圎球積開¶
　　　　　立方得立方邉為線與線之比例葢方¶
　　　　　邉為八○五九九五九七則球徑為一¶
　　　　　○○○○○○○○若方邉為一○○¶
　　　　　○○○○○○則球徑為一二四○七¶
　　　　　○○九八其比例仍同故以方邉一○¶
　　　　　○○○○○○○為一率者即如以方¶
　　　　　邉八○五九九五九七為一率而以球¶
　　　　　徑一二四○七○○九八為二率者即¶
<pb:KR3f0048_WYG_031-15b>¶
　　　　　如以球徑一○○○○○○○○為二¶
<pb:KR3f0048_WYG_031-16a>¶
　　　　　率也¶
設如撱圎體大徑六寸小徑四寸問積幾何¶
　　　　　法以小徑四寸用徑求圎面積法求得¶
　　　　　圎面積一十二寸五十六分六十三釐¶
　　　　　七十豪六十絲有餘以大徑六寸乗之¶
　　　　　得七十五寸三百九十八分二百二十¶
　　　　　三釐有餘為長圎體積三歸之得二十¶
　　　　　五寸一百三十二分七百四十一釐有¶
<pb:KR3f0048_WYG_031-16b>¶
　　　　　餘倍之得五十寸二百六十五分四百¶
　　　　　八十二釐有餘即撱圎體之積也如圗¶
　　　　　甲乙丙丁撱圎體以乙丁小徑求得戊¶
　　　　　己庚辛平圎面積再以甲丙大徑乗之¶
　　　　　得壬戊庚癸長圎體此撱圎體積即為¶
　　　　　長圎體積之三分之二亦如圎球體積¶
　　　　　為同徑同髙之長圎體積之三分之二¶
　　　　　故以所得壬戊庚癸長圎體積三歸倍¶
　　　　　之即得甲乙丙丁撱圎體積也¶
<pb:KR3f0048_WYG_031-16b>¶
　　　　　又法以小徑四寸自乗得十六寸以大¶
<pb:KR3f0048_WYG_031-17a>¶
　　　　　徑六寸再乗得九十六寸為長方體積¶
　　　　　乃用方積球積不同方邉球徑相等之¶
　　　　　定率比例以方積一○○○○○○○¶
　　　　　○○為一率球積五二三五九八七七¶
　　　　　五為二率今所得之長方體積九十六¶
　　　　　寸為三率求得四率五十寸二百六十¶
　　　　　五分四百八十二釐有餘即撱圎體之¶
　　　　　積也葢函撱圎之長方體與所函撱圎¶
<pb:KR3f0048_WYG_031-17b>¶
　　　　　體之比同於函球之正方體與所函球¶
　　　　　體之比(見幾何原本十/卷第十四節)如甲乙丙丁撱¶
　　　　　圎體甲丙大徑六寸乙丁小徑四寸以¶
　　　　　乙丁小徑自乗又以甲丙大徑再乗遂¶
　　　　　成戊己庚辛長方體形此長方體積與¶
　　　　　撱圎體積之比即同於正方體積與圎¶
　　　　　球體積之比故以定率之正方體積為¶
　　　　　一率圎球體積為二率今所得之長方¶
　　　　　體積為三率求得四率為撱圎體之積¶
<pb:KR3f0048_WYG_031-17b>¶
　　　　　也¶
<pb:KR3f0048_WYG_031-18a>¶
設如撱圎體積五十寸大徑比小徑多二寸問大小¶
　徑各㡬何¶
　　　　　法用方積球積不同方邉球徑相等之¶
　　　　　定率比例以球積一○○○○○○○¶
　　　　　○○為一率方積一九○九八五九三¶
　　　　　一七為二率今所設之撱圎體積五十¶
　　　　　寸為三率求得四率九十五寸四百九¶
　　　　　十二分九百六十五釐八百五十豪有¶
<pb:KR3f0048_WYG_031-18b>¶
　　　　　餘為長方體積乃以大徑比小徑多二¶
　　　　　寸為長與濶之較用帶一縦開立方法¶
　　　　　算之得濶三寸九分九釐二豪有餘即¶
　　　　　撱圎體之小徑加大徑比小徑多二寸¶
　　　　　得五寸九分九釐二豪有餘即撱圎體¶
　　　　　之大徑也如圗甲乙丙丁撱圎體用球¶
　　　　　積與方積之定率比例即成戊己庚辛¶
　　　　　長方體形其戊己長即甲丙大徑壬庚¶
　　　　　濶即乙丁小徑甲丙大徑比乙丁小徑¶
<pb:KR3f0048_WYG_031-18b>¶
　　　　　多二寸即長濶之較故用帶一縦開立¶
<pb:KR3f0048_WYG_031-19a>¶
　　　　　方法算之得濶為撱圎體之小徑得長¶
　　　　　為撱圎體之大徑也¶
設如上下不等圎面體上徑四尺下徑六尺髙八尺¶
　問積㡬何¶
　　　　　法以上徑四尺用徑求圎面積法求得¶
　　　　　上圎面積一十二尺五十六寸六十三¶
　　　　　分七十釐六十豪有餘又以下徑六尺¶
　　　　　用徑求圎面積法求得下圎面積二十¶
<pb:KR3f0048_WYG_031-19b>¶
　　　　　八尺二十七寸四十三分三十三釐八¶
　　　　　十五豪有餘又以上徑四尺與下徑六¶
　　　　　尺相乗得二十四尺開方得中徑四尺¶
　　　　　八寸九分八釐九豪七絲九忽四微八¶
　　　　　纖有餘用徑求圎面積法求得中圎面¶
　　　　　積一十八尺八十四寸九十五分五十¶
　　　　　五釐八十五豪有餘三數相併得五十¶
　　　　　九尺六十九寸二分六十釐三十豪有¶
　　　　　餘與髙八尺相乗得四百七十七尺五¶
<pb:KR3f0048_WYG_031-19b>¶
　　　　　百二十二寸八十二分四百釐有餘三¶
<pb:KR3f0048_WYG_031-20a>¶
　　　　　歸之得一百五十九尺一百七十四寸¶
　　　　　二十七分四百六十六釐有餘即上下¶
　　　　　不等圎面體之積也葢上下不等圎面¶
　　　　　體立法與上下不等正方體同理但上¶
　　　　　下不等正方體上下俱係方面故求得¶
　　　　　上中下三方面積相併與髙相乗三歸¶
　　　　　之而得體積此上下俱係圎面故求得¶
　　　　　上中下三圎面積相併與髙相乗三歸¶
<pb:KR3f0048_WYG_031-20b>¶
　　　　　之而得體積也¶
　　　　　又法以上徑四尺與下徑六尺相減餘¶
　　　　　二尺折半得一尺為一率髙八尺為二¶
　　　　　率下徑六尺折半得三尺為三率求得¶
　　　　　四率二十四尺為上下不等圎面體上¶
　　　　　補成一尖圎體之共髙乃以下徑六尺¶
　　　　　用徑求圎面積法求得圎面積二十八¶
　　　　　尺二十七寸四十三分三十三釐八十¶
　　　　　五豪有餘與所得共髙二十四尺相乗¶
<pb:KR3f0048_WYG_031-20b>¶
　　　　　得六百七十八尺五百八十四寸一十¶
<pb:KR3f0048_WYG_031-21a>¶
　　　　　二分四百釐有餘三歸之得二百二十¶
　　　　　六尺一百九十四寸六百七十分八百¶
　　　　　釐有餘為大尖圎體之積又以髙八尺¶
　　　　　與共髙二十四尺相減餘十六尺為上¶
　　　　　尖圎體之髙以上徑四尺用徑求圎面¶
　　　　　積法求得圎面積一十二尺五十六寸¶
　　　　　六十三分七十釐六十豪有餘與上髙¶
　　　　　十六尺相乗得二百零一尺六十一寸¶
<pb:KR3f0048_WYG_031-21b>¶
　　　　　九百二十九分六百釐有餘三歸之得¶
　　　　　六十七尺二十寸六百四十三分二百¶
　　　　　釐有餘為上小尖圎體之積與大尖圎¶
　　　　　體積二百二十六尺一百九十四寸六¶
　　　　　百七十分八百釐有餘相減餘一百五¶
　　　　　十九尺一百七十四寸二十七分六百¶
　　　　　釐有餘即上下不等圎面體之積也如¶
　　　　　圗甲乙丙丁上下不等圎面體如戊甲¶
　　　　　丁小尖圎體遂成戊乙丙大尖圎體故¶
<pb:KR3f0048_WYG_031-21b>¶
　　　　　於戊乙丙大尖圎體積内減去戊甲丁¶
<pb:KR3f0048_WYG_031-22a>¶
　　　　　小尖圎體積而得甲乙丙丁上下不等¶
　　　　　圎面體之積也¶
　　　　　又法用上下不等正方體與上下不等¶
　　　　　圎面體之定率比例以正方體積一○¶
　　　　　○○○○○○○○為一率圎面體積¶
　　　　　七八五三九八一六三為二率上徑四¶
　　　　　尺自乗下徑六尺自乗上徑四尺與下¶
　　　　　徑六尺相乗三數相併以髙八尺乗之¶
<pb:KR3f0048_WYG_031-22b>¶
　　　　　得六百零八尺三歸之得二百零二尺¶
　　　　　六百六十六寸六百六十六分六百六¶
　　　　　十六釐有餘成上下不等正方體積為¶
　　　　　三率求得四率一百五十九尺一百七¶
　　　　　十四寸二十七分七百零一釐有餘即¶
　　　　　上下不等圎面體之積也¶
　　　　　又捷法定率比例以一○○○○○○¶
　　　　　○○○為一率二六一七九九三八八¶
　　　　　為二率上徑四尺相乗下徑六尺自乗¶
<pb:KR3f0048_WYG_031-22b>¶
　　　　　上徑四尺與下徑六尺相乗三數相併¶
<pb:KR3f0048_WYG_031-23a>¶
　　　　　以髙八尺乗之得六百零八尺為三率¶
　　　　　求得四率一百五十九尺一百七十四¶
　　　　　寸二十七分九百釐有餘即上下不等¶
　　　　　圎面體之積也此法葢以三上下不等¶
　　　　　正方體與一上下不等圎面體為比例¶
　　　　　夫一上下不等正方體積為一○○○¶
　　　　　○○○○○○則一上下不等圎面體¶
　　　　　積為七八五三九八一六三若三上下¶
<pb:KR3f0048_WYG_031-23b>¶
　　　　　不等正方體積為一○○○○○○○¶
　　　　　○○則一上下不等圎面體積為二六¶
　　　　　一七九九三八八故以上徑自乗下徑¶
　　　　　自乗上下徑相乗三數相併以髙乗之¶
　　　　　所得為三上下不等正方體積彼定率¶
　　　　　之三上下不等正方體與一上下不等¶
　　　　　圎面體之比即同於今所得之三上下¶
　　　　　不等正方體積與所求之一上下不等¶
　　　　　圎面體積之比也¶
<pb:KR3f0048_WYG_031-23b>¶
設如上下不等撱圎面體上大徑四尺小徑三尺下¶
<pb:KR3f0048_WYG_031-24a>¶
　大徑八尺小徑六尺髙十尺問積幾何¶
　　　　　法以上大徑四尺與上小徑三尺相乗¶
　　　　　得一十二尺以下大徑八尺與下小徑¶
　　　　　六尺相乗得四十八尺又以上大徑四¶
　　　　　尺與下小徑六尺相乗下大徑八尺與¶
　　　　　上小徑三尺相乗共得四十八尺折半¶
　　　　　得二十四尺三數相併得八十四尺乃¶
　　　　　用方積圎積之定率比例以方積一○¶
<pb:KR3f0048_WYG_031-24b>¶
　　　　　○○○○○○○○為一率圎積七八¶
　　　　　五三九八一六三為二率三數相併之¶
　　　　　八十四尺為三率求得四率六十五尺¶
　　　　　九十七寸三十四分四十五釐六十九¶
　　　　　豪有餘與髙十尺相乗得六百五十九¶
　　　　　尺七百三十四寸四百五十六分九百¶
　　　　　釐有餘三歸之得二百一十九尺九百¶
　　　　　一十一寸四百八十五分六百三十三¶
　　　　　釐有餘即上下不等撱圎面體之積也¶
<pb:KR3f0048_WYG_031-24b>¶
　　　　　葢上下不等撱圎面體立法與上下不¶
<pb:KR3f0048_WYG_031-25a>¶
　　　　　等圎面體同但上下不等圎面體上下¶
　　　　　俱係圎面故求得上中下三圎面積相¶
　　　　　併與髙相乗三歸之而得體積此上下¶
　　　　　俱係撱圎面故必求得上中下三長方¶
　　　　　面積相併用定率比例得三撱圎面積¶
　　　　　乃與髙相乗三歸之而得體積也¶
　　　　　又法以上大徑四尺與下大徑八尺相¶
　　　　　減餘四尺折半得二尺為一率髙十尺¶
<pb:KR3f0048_WYG_031-25b>¶
　　　　　為二率下大徑八尺折半得四尺為三¶
　　　　　率求得四率二十尺為上下不等撱圎¶
　　　　　面體上補成一尖撱圎體之共髙乃以¶
　　　　　下大徑八尺小徑六尺用求撱圎面積¶
　　　　　法求得下撱圎面積三十七尺六十九¶
　　　　　寸九十一分一十一釐六十八豪有餘¶
　　　　　與所得共髙二十尺相乗得七百五十¶
　　　　　三尺九百八十二寸二百三十三分六¶
　　　　　百釐有餘三歸之得二百五十一尺三¶
<pb:KR3f0048_WYG_031-25b>¶
　　　　　百二十七寸四百一十一分三百釐有¶
<pb:KR3f0048_WYG_031-26a>¶
　　　　　餘為大尖撱圎面體之積又以髙十尺¶
　　　　　與共髙二十尺相減餘十尺為上小尖¶
　　　　　撱圎面體之髙以上大徑四尺小徑三¶
　　　　　尺用求撱圎面積法求得上撱圎面積¶
　　　　　九尺四十二寸四十七分七十七釐九¶
　　　　　十二豪有餘與上髙十尺相乗得九十¶
　　　　　四尺二百四十七寸七百七十九分二¶
　　　　　百釐有餘三歸之得三十一尺四百一¶
<pb:KR3f0048_WYG_031-26b>¶
　　　　　十五寸九百二十六分四百釐有餘為¶
　　　　　上小尖撱圎面體積與大尖撱圎面體¶
　　　　　積二百五十一尺三百二十七寸四百¶
　　　　　一十一分三百釐有餘相減餘二百一¶
　　　　　十九尺九百一十一寸四百八十四分¶
　　　　　八百釐有餘即上下不等撱圎面體積¶
　　　　　也如圗甲乙丙丁上下不等撱圎面體¶
　　　　　如戊甲丁小尖撱圎面積遂成戊乙丙¶
　　　　　大尖撱圎面體故於戊乙丙大尖撱圎¶
<pb:KR3f0048_WYG_031-26b>¶
　　　　　面體内減戊甲丁小尖撱圎面體而得¶
<pb:KR3f0048_WYG_031-27a>¶
　　　　　甲乙丙丁上下不等撱圎面體之積也¶
　　　　　又法用上下不等長方體與上下不等¶
　　　　　撱圎面體之定率比例以長方體積一¶
　　　　　○○○○○○○○○為一率長圎體¶
　　　　　積七八五三九八一六三為二率以上¶
　　　　　大徑四尺倍之加下大徑八尺共一十¶
　　　　　六尺與上小徑三尺相乗得四十八尺¶
　　　　　以下大徑八尺倍之加上大徑四尺共¶
<pb:KR3f0048_WYG_031-27b>¶
　　　　　二十尺與下小徑六尺相乗得一百二¶
　　　　　十尺兩數相併得一百六十八尺以髙¶
　　　　　十尺乗之得一千六百八十尺六歸之¶
　　　　　得二百八十尺成上下不等長方體積¶
　　　　　為三率求得四率二百一十九尺九百¶
　　　　　一十一寸四百八十五分六百四十釐¶
　　　　　有餘即上下不等撱圎面體之積也葢¶
　　　　　長方面積與撱圎面積之比同於方面¶
　　　　　積與圎面積之比故上下不等長方體¶
<pb:KR3f0048_WYG_031-27b>¶
　　　　　與上下不等撱圎面體之比即同於長¶
<pb:KR3f0048_WYG_031-28a>¶
　　　　　方體與長圎體之比也¶
　　　　　又捷法定率比例以一○○○○○○¶
　　　　　○○○為一率一三○八九九六九四¶
　　　　　為二率以上大徑四尺倍之加下大徑¶
　　　　　八尺共一十六尺與上小徑三尺相乗¶
　　　　　得四十八尺以下大徑八尺倍之加上¶
　　　　　大徑四尺共二十尺與下小徑六尺相¶
　　　　　乗得一百二十尺兩數相併得一百六¶
<pb:KR3f0048_WYG_031-28b>¶
　　　　　十八尺以髙十尺乗之得一千六百八¶
　　　　　十尺為三率求得四率二百一十九尺¶
　　　　　九百一十一寸四百八十五分九百二¶
　　　　　十釐有餘即上下不等撱圎面體之積¶
　　　　　也此法葢以六上下不等長方體與一¶
　　　　　上下不等撱圎面體為比例夫一上下¶
　　　　　不等長方體積為一○○○○○○○¶
　　　　　○○則一上下不等撱圎面體積為七¶
　　　　　八五三九八一六三若六上下不等長¶
<pb:KR3f0048_WYG_031-28b>¶
　　　　　方體積為一○○○○○○○○○則¶
<pb:KR3f0048_WYG_031-29a>¶
　　　　　一上下不等撱圎面體積為一三○八¶
　　　　　九九六九四故以上大徑倍之加下大¶
　　　　　徑與上小徑相乗以下大徑倍之加上¶
　　　　　大徑與下小徑相乗兩數相併以髙乗¶
　　　　　之所得為六上下不等長方體積彼定¶
　　　　　率之六上下不等長方體積與一上下¶
　　　　　不等撱圎面體積之比即同於今所得¶
　　　　　之六上下不等長方體積與所求之一¶
<pb:KR3f0048_WYG_031-29b>¶
　　　　　上下不等撱圎面體積之比也¶
設如截球體一段髙二寸底徑九寸六分問積㡬何¶
　　　　　法以髙二寸為首率底徑九寸六分折¶
　　　　　半得四寸八分為中率求得末率一尺¶
　　　　　一寸五分二釐為圎球之截徑加髙二¶
　　　　　寸得一尺三寸五分二釐為圎球之全¶
　　　　　徑折半得六寸七分六釐為圎球之半¶
　　　　　徑又以髙二寸為勾底徑九寸六分折¶
　　　　　半得四寸八分為股求得弦五寸二分¶
<pb:KR3f0048_WYG_031-29b>¶
　　　　　作平圎半徑用求圓面積法求得平圎¶
<pb:KR3f0048_WYG_031-30a>¶
　　　　　面積八十四寸九十四分八十六釐有¶
　　　　　餘即為截球體一段之外面積與圎球¶
　　　　　半徑六寸七分六釐相乗得五百七十¶
　　　　　四寸二百五十二分五百三十六釐有¶
　　　　　餘三歸之得一百九十一寸四百一十¶
　　　　　七分五百一十二釐有餘為自圎球中¶
　　　　　心所分球面尖圎體積又以截球體底¶
　　　　　徑九寸六分用求平圎面積法求得截¶
<pb:KR3f0048_WYG_031-30b>¶
　　　　　球體之底面積七十二寸三十八分二¶
　　　　　十二釐有餘於圎球半徑六寸七分六¶
　　　　　釐内減去截球體之髙二寸餘四寸七¶
　　　　　分六釐與截球體之底面積七十二寸¶
　　　　　三十八分二十二釐有餘相乘得三百¶
　　　　　四十四寸五百三十九分二百七十二¶
　　　　　釐有餘三歸之得一百一十四寸八百¶
　　　　　四十六分四百二十四釐有餘為自圎¶
　　　　　球中心至截球體底徑所分平面尖圎¶
<pb:KR3f0048_WYG_031-30b>¶
　　　　　體積與球面尖圎體積一百九十一寸¶
<pb:KR3f0048_WYG_031-31a>¶
　　　　　四百一十七分五百一十二釐有餘相¶
　　　　　減餘七十六寸五百七十一分八十八¶
　　　　　釐有餘即截球體一段之積也如圗甲¶
　　　　　乙丙截球體一段其乙丙底徑即如弧¶
　　　　　矢形之弦長其甲丁髙即如弧矢形之¶
　　　　　矢濶故甲丁為首率乙丙底徑折半得¶
　　　　　乙丁為中率求得丁戊末率為截球徑¶
　　　　　(見各面形弦/矢求圎徑法)與甲丁髙相加得甲戊為¶
<pb:KR3f0048_WYG_031-31b>¶
　　　　　圎球全徑折半得甲巳為圎球半徑又¶
　　　　　以甲丁為勾乙丁為股求得甲乙弦乃¶
　　　　　以甲乙弦為半徑求得庚乙丙平圎面¶
　　　　　積即與甲乙丙截球體一段之外面積¶
　　　　　等葢圎面半徑與球體半徑等者其圎¶
　　　　　面積為球體外面積之四分之一而圎¶
　　　　　面半徑與球體全徑等者其圎面積與¶
　　　　　球體外面積等(見㡬何原本/十卷第八節)故甲辛戊¶
　　　　　壬圎球體其外面積為同徑子丑寅邜¶
<pb:KR3f0048_WYG_031-31b>¶
　　　　　平圎面積之四倍若甲辛壬半球體其¶
<pb:KR3f0048_WYG_031-32a>¶
　　　　　外面積必為子丑寅邜平圎面積之二¶
　　　　　倍然則甲己半徑求得平圎面積又辛¶
　　　　　己半徑亦求得平圎面積兩面積相併¶
　　　　　必與甲辛壬半球體之外面積等矣今¶
　　　　　甲乙丙截球體一段若以甲丁為半徑¶
　　　　　求得平圎面積又以乙丁為半徑求得¶
　　　　　平圎面積兩面積相併亦必與甲乙丙¶
　　　　　截球體一段之外面積等而甲乙弦自¶
<pb:KR3f0048_WYG_031-32b>¶
　　　　　乗之正方與甲丁勾自乗之正方乙丁¶
　　　　　股自乗之正方相併之積等則甲乙弦¶
　　　　　為半徑所得之圎面積亦必與甲丁勾¶
　　　　　為半徑所得之圎面積乙丁股為半徑¶
　　　　　所得之圎面積相併之積等故以甲乙¶
　　　　　弦為半徑所得之庚乙丙平圎面積即¶
　　　　　與甲乙丙截球體一段之外面積相等¶
　　　　　也既得截球體一段之外面積與甲巳¶
　　　　　圎球半徑相乗三歸之得己丙甲乙球¶
<pb:KR3f0048_WYG_031-32b>¶
　　　　　面尖圎體積又以乙丙截球體底徑求¶
<pb:KR3f0048_WYG_031-33a>¶
　　　　　得乙丙底面積與丁巳截半徑相乗三¶
　　　　　歸之得己丙丁乙平面尖圎體積與己¶
　　　　　丙甲乙球面尖圎體積相減所餘即甲¶
　　　　　乙丙截球體一段之積也¶
　　　　　又法先求得圎球徑一尺三寸五分二¶
　　　　　釐用徑求周法求得圎周四尺二寸四¶
　　　　　分七釐四豪三絲三忽有餘與截球體¶
　　　　　一段之髙二寸相乗得八十四寸九十¶
<pb:KR3f0048_WYG_031-33b>¶
　　　　　四分八十六釐有餘即為截球一段之¶
　　　　　外面積與圎球半徑六寸七分六釐相¶
　　　　　乗得五百七十四寸二百五十二分五¶
　　　　　百三十六釐三歸之得一百九十一寸¶
　　　　　四百一十七分五百一十二釐有餘為¶
　　　　　自圎球中心所分球面尖圎體積又以¶
　　　　　截球體底徑九寸六分用求平圎面積¶
　　　　　法求得截球體之底面積七十二寸三¶
　　　　　十八分二十二釐有餘於圎球半徑六¶
<pb:KR3f0048_WYG_031-33b>¶
　　　　　寸七分六釐内減去截球體之髙二寸¶
<pb:KR3f0048_WYG_031-34a>¶
　　　　　餘四寸七分六釐與截球體之底面積¶
　　　　　七十二寸三十八分二十二釐有餘相¶
　　　　　乗得三百四十四寸五百三十九分二¶
　　　　　百七十二釐有餘三歸之得一百一十¶
　　　　　四寸八百四十六分四百二十四釐有¶
　　　　　餘為自圎球中心至截球徑所分平面¶
　　　　　尖圎體積與球面尖圎體積一百九十¶
　　　　　一寸四百一十七分五百一十二釐有¶
<pb:KR3f0048_WYG_031-34b>¶
　　　　　餘相減餘七十六寸五百七十一分八¶
　　　　　十八釐有餘即截球體一段之積也如¶
　　　　　圗甲乙丙截球體一段先求得甲戊全¶
　　　　　徑與庚辛等又求得壬庚癸辛全周與¶
　　　　　甲丁髙相乗得庚子丑辛截長圎體一¶
　　　　　段之外面積與甲乙丙截球體一段之¶
　　　　　外面積等葢球體全徑與長圎體底徑¶
　　　　　髙度相等者其相當每段之外面積皆¶
　　　　　相等(見㡬何原本十/卷第十一節)既得甲乙丙截球¶
<pb:KR3f0048_WYG_031-34b>¶
　　　　　體一段之外面積則與甲巳半徑相乗¶
<pb:KR3f0048_WYG_031-35a>¶
　　　　　三歸之而得己丙甲乙球面尖圎體積¶
　　　　　又以乙丙截球體底面積與丁己截半¶
　　　　　徑相乗三歸之而得己丙丁乙平面尖¶
　　　　　圎體積與己丙甲乙球面尖圎體積相¶
　　　　　減餘即得甲乙丙截球體一段之積也¶
設如空心圎球積二千寸厚三寸問内外徑數各㡬¶
　何¶
　　　　　法用球徑方邉相等球積方積不同之¶
<pb:KR3f0048_WYG_031-35b>¶
　　　　　定率比例以球積一○○○○○○○¶
　　　　　○○為一率方積一九○九八五九三¶
　　　　　一七為二率今所設之空心圎球積二¶
　　　　　千寸為三率求得四率三尺八百一十¶
　　　　　九寸七百一十八分六百三十四釐有¶
　　　　　餘為空心正方體積乃用算空心正方¶
　　　　　體法以厚三寸自乗再乗得二十七寸¶
　　　　　八因之得二百一十六寸與所得空心¶
　　　　　正方體積三尺八百一十九寸七百一¶
<pb:KR3f0048_WYG_031-35b>¶
　　　　　十八分六百三十四釐相減餘三尺六¶
<pb:KR3f0048_WYG_031-36a>¶
　　　　　百零三寸七百一十八分六百三十四¶
　　　　　釐有餘六歸之得六百寸六百一十九¶
　　　　　分七百七十二釐有餘用厚三寸除之¶
　　　　　得三尺零二十分六十五釐九十豪為¶
　　　　　内徑與外徑相乗長方面積乃以厚三¶
　　　　　寸倍之得六寸為長濶之較用帶縦較¶
　　　　　數開平方法算之得濶一尺一寸四分¶
　　　　　六釐三豪九絲七忽有餘即空心圎球¶
<pb:KR3f0048_WYG_031-36b>¶
　　　　　内徑得長一尺七寸四分六釐三豪九¶
　　　　　絲七忽有餘即空心圎球外徑也此法¶
　　　　　蓋以空心圎球體與空心正方體為比¶
　　　　　例即如用球積與方積定率為比例也¶
　　　　　如圗甲乙丙丁戊己庚辛空心圎球體¶
　　　　　其甲丙外徑與壬癸外方邉等其戊庚¶
　　　　　内徑與寅邜内方邉等是以甲乙丙丁¶
　　　　　大球體與壬癸子丑大正方體為比戊¶
　　　　　己庚辛小球體與寅邜辰已小正方體¶
<pb:KR3f0048_WYG_031-36b>¶
　　　　　為比而空心圎球體與空心正方體之¶
<pb:KR3f0048_WYG_031-37a>¶
　　　　　比即如球體積與方體積之比也既得¶
　　　　　空心正方體積則用算空心正方體法¶
　　　　　以壬酉厚自乗再乗八因之得午巳未¶
　　　　　申類八小隅體與空心正方體相減則¶
　　　　　餘空心正方體之六面酉戌坎未類六¶
　　　　　長方扁體六歸之得酉戌坎未一長方¶
　　　　　扁體用厚三寸除之得酉戌亥乾一長¶
　　　　　方面積其酉戌濶與戊庚等即内徑其¶
<pb:KR3f0048_WYG_031-37b>¶
　　　　　酉乾長與壬丑等即外徑其酉寅巳乾¶
　　　　　皆與壬酉厚度等酉寅巳乾併之即長¶
　　　　　濶之較故以厚三寸倍之為帶縦求得¶
　　　　　濶為内徑長為外徑也¶
　　　　　又法用定率比例求得空心正方體積¶
　　　　　以厚三寸倍之得六寸為内方邉與外¶
　　　　　方邉之較自乗再乗得二百一十六寸¶
　　　　　與所得空心正方體積三尺八百一十¶
　　　　　九寸七百一十八分六百三十四釐有¶
<pb:KR3f0048_WYG_031-37b>¶
　　　　　餘相減餘三尺六百零三寸七百一十¶
<pb:KR3f0048_WYG_031-38a>¶
　　　　　八分六百三十四釐有餘三歸之得一¶
　　　　　尺二百零一寸二百三十九分五百四¶
　　　　　十四釐有餘以内外方邉之較六寸除¶
　　　　　之得二尺零二十分六十五釐九十豪¶
　　　　　有餘為長方面積以内外方邉之較六¶
　　　　　寸為長濶之較用帶縦較數開平方法¶
　　　　　算之得闊一尺一寸四分六釐三豪九¶
　　　　　絲七忽有餘即空心圎球内徑得長一¶
<pb:KR3f0048_WYG_031-38b>¶
　　　　　尺七寸四分六釐三豪九絲七忽有餘¶
　　　　　即空心圎球外徑也如圗甲乙丙丁戊¶
　　　　　己庚辛空心圎球體用定率比例而得¶
　　　　　壬癸子丑寅邜辰巳空心正方體将寅¶
　　　　　邜辰巳空心小正方形移置癸角之一¶
　　　　　隅則空心正方體變為壬寅己辰子申¶
　　　　　未午罄折體形其壬寅即罄折體之厚¶
　　　　　為甲丙外徑與戊庚内徑之較依開立¶
　　　　　方法分之得酉戌亥三方亷體乾坎艮¶
<pb:KR3f0048_WYG_031-38b>¶
　　　　　三長亷體震一小隅體以壬寅厚度自¶
<pb:KR3f0048_WYG_031-39a>¶
　　　　　乗再乗得震一小隅體與空心正方體¶
　　　　　積相減餘三方亷體三長亷體三歸之¶
　　　　　則餘酉一方亷體乾一長亷體共成巽¶
　　　　　壬癸辰坤離一扁方體其巽壬厚與壬¶
　　　　　寅等以巽壬厚除巽壬癸辰坤離扁方¶
　　　　　體則得壬癸辰坤長方面壬寅即長濶¶
　　　　　之較故用帶縦較數開平方法算之得¶
　　　　　邜辰濶與寅癸等即空心圎球之内徑¶
<pb:KR3f0048_WYG_031-39b>¶
　　　　　以壬寅與寅癸相加得壬癸與甲丙等¶
　　　　　即空心圎球之外徑也¶
設如圎窖一座周二十四尺髙十尺問盛米㡬何¶
　　　　　法以周二十四尺用圎周求面積法求¶
　　　　　得圎面積四十五尺八十三寸六十六¶
　　　　　分二十二釐有餘與髙一丈相乗得四¶
　　　　　百五十八尺三百六十六寸二百二十¶
　　　　　分有餘為圎窖之積數乃以米一石積¶
　　　　　數定率二千五百寸為一率一石為二¶
<pb:KR3f0048_WYG_031-39b>¶
　　　　　率圎窖體積四百五十八尺三百六十¶
<pb:KR3f0048_WYG_031-40a>¶
　　　　　六寸二百二十分有餘為三率求得四¶
　　　　　率一百八十三石三斗四升六合四勺¶
　　　　　有餘即所盛之米數也此法與求長圎¶
　　　　　體積之法同如甲乙丙丁長圎窖以甲¶
　　　　　戊丁巳圎周求得平圎面積用甲乙髙¶
　　　　　乗之即得甲乙丙丁長圎體積既得體¶
　　　　　積則以一石積數二千五百寸與一石¶
　　　　　之比同於今所得之體積與今所求之¶
<pb:KR3f0048_WYG_031-40b>¶
　　　　　米數之比也¶
設如圎窖一座盛米一百六十石髙十尺問周徑各¶
　㡬何¶
　　　　　法以米一石為一率一石積數定率二¶
　　　　　千五百寸為二率盛米一百六十石為¶
　　　　　三率求得四率四百尺為圎窖之積數¶
　　　　　以髙十尺除之得四十尺為圎窖之面¶
　　　　　積乃用圎積方積之定率比例以圎積¶
　　　　　一○○○○○○○○為一率方積一¶
<pb:KR3f0048_WYG_031-40b>¶
　　　　　二七三二三九五四為二率今所得之¶
<pb:KR3f0048_WYG_031-41a>¶
　　　　　圎窖面積四十尺為三率求得四率五¶
　　　　　十尺九十二寸九十五分八十一釐六¶
　　　　　十豪有餘開平方得七尺一寸三分六¶
　　　　　釐四豪九絲有餘即圎窖之徑數再用¶
　　　　　徑求周法求得周二十二尺四寸一分¶
　　　　　九釐九豪四絲有餘即圎窖之周數也¶
設如積米一堆髙五尺底周十四尺問米數幾何¶
　　　　　法以底周十四尺用圎周求面積法求¶
<pb:KR3f0048_WYG_031-41b>¶
　　　　　得圎面積一十五尺五十九寸七十一¶
　　　　　分八十四釐一十二豪有餘為尖圎堆¶
　　　　　之底面積與髙五尺相乗得七十七尺¶
　　　　　九百八十五寸九百二十分六百釐有¶
　　　　　餘三歸之得二十五尺九百九十五寸¶
　　　　　三百零六分八百二十釐有餘為尖圎¶
　　　　　堆之積數乃以米一石積數定率二千¶
　　　　　五百寸為一率一石為二率今所得之¶
　　　　　尖圎堆之積數二十五尺九百九十五¶
<pb:KR3f0048_WYG_031-41b>¶
　　　　　寸三百零六分八百二十釐有餘為三¶
<pb:KR3f0048_WYG_031-42a>¶
　　　　　率求得四率一十石零三升九合八勺¶
　　　　　一抄有餘即所堆之米數也此法與尖¶
　　　　　圎體求積之法同既得尖圎堆之積而¶
　　　　　以一石之積數定率為比例即得米數¶
　　　　　也¶
設如倚壁積米一堆髙四尺底周六尺問米數㡬何¶
　　　　　法以底周六尺為半周倍之得一十二¶
　　　　　尺為全周用圎周求面積法求得圎面¶
<pb:KR3f0048_WYG_031-42b>¶
　　　　　積一十一尺四十五寸九十一分五十¶
　　　　　五釐有餘折半得五尺七十二寸九十¶
　　　　　五分七十七釐有餘為倚壁尖圎堆之¶
　　　　　底面積以髙四尺乗之得二十二尺九¶
　　　　　百一十八寸三百零八分有餘三歸之¶
　　　　　得七尺六百三十九寸四百三十六分¶
　　　　　有餘為倚壁尖圎堆之積數乃以米一¶
　　　　　石積數定率二千五百寸為一率一石¶
　　　　　為二率今所得之倚壁尖圎堆之積數¶
<pb:KR3f0048_WYG_031-42b>¶
　　　　　七尺六百三十九寸四百三十六分有¶
<pb:KR3f0048_WYG_031-43a>¶
　　　　　餘為三率求得四率三石零五升五合¶
　　　　　七勺七抄有餘即倚壁所堆之米數也¶
　　　　　葢倚壁尖圎堆即尖圎體之一半故求¶
　　　　　得平圎面積折半與髙數相乗又以三¶
　　　　　歸之得倚壁尖圎堆之積數而以一石¶
　　　　　積數為比例即得米數也¶
設如倚壁内角積米一堆髙五尺周一十二尺問米¶
　數㡬何¶
<pb:KR3f0048_WYG_031-43b>¶
　　　　　法以周一十二尺四因之得四十八尺¶
　　　　　為全周用圎周求面積法求得圎面積¶
　　　　　一百八十三尺三十四寸六十四分九¶
　　　　　十釐有餘四歸之得四十五尺八十三¶
　　　　　寸六十六分二十二釐有餘為倚壁内¶
　　　　　角尖圎堆之底面積與髙五尺相乗得¶
　　　　　二百二十九尺一百八十三寸一百一¶
　　　　　十分三歸之得七十六尺三百九十四¶
　　　　　寸三百七十分為倚壁内角尖圎堆之¶
<pb:KR3f0048_WYG_031-43b>¶
　　　　　積數乃以米一石積數定率二千五百¶
<pb:KR3f0048_WYG_031-44a>¶
　　　　　寸為一率一石為二率今所得之倚壁¶
　　　　　内角尖圎堆之積數七十六尺三百九¶
　　　　　十四寸三百七十分為三率求得四率¶
　　　　　三十石零五斗五升七合七勺有餘即¶
　　　　　倚壁内角所堆之米數也蓋倚壁内角¶
　　　　　尖圎堆即尖圎體之四分之一故求得¶
　　　　　平圎面積四歸之與髙數相乗又以三¶
　　　　　歸之得倚壁内角尖圎堆之積數而以¶
<pb:KR3f0048_WYG_031-44b>¶
　　　　　一石積數為比例即得米數也¶
設如倚壁外角積米一堆髙六尺底周三十三尺問¶
　米數㡬何¶
　　　　　法以周三十三尺三歸四因得四十四¶
　　　　　尺為全周用圎周求面積法求得圎面¶
　　　　　積一百五十四尺六寸一十九分八十¶
　　　　　一釐九十二豪有餘四歸三因得一百¶
　　　　　一十五尺五十四寸六十四分八十八¶
　　　　　釐四十四豪有餘為倚壁外角尖圎堆¶
<pb:KR3f0048_WYG_031-44b>¶
　　　　　之底面積以髙六尺乗之得六百九十¶
<pb:KR3f0048_WYG_031-45a>¶
　　　　　　三尺二百七十八寸九百一十八分六¶
　　　　　　百四十釐有餘三歸之得二百三十一¶
　　　　　　尺九十二寸九百七十二分八百八十¶
　　　　　　釐有餘即倚壁外角尖圎堆之積數乃¶
　　　　　　以米一石積數定率二千五百寸為一¶
　　　　　　率一石為二率今所得之倚壁外角尖¶
　　　　　　圎堆之積數二百三十一尺九十二寸¶
　　　　　　九百七十二分八百八十釐有餘為三¶
<pb:KR3f0048_WYG_031-45b>¶
　　　　　　率求得四率九十二石四斗三升七合¶
　　　　　　一勺八抄有餘即倚壁外角所堆之米¶
　　　　　　數也蓋倚壁外角尖圎堆即尖圎體四¶
　　　　　　分之三故求得平圎面積四歸三因與¶
　　　　　　髙數相乗又以三歸之得倚壁外角尖¶
　　　　　　圎堆之積數而以一石積數為比例即¶
　　　　　　得米數也¶
　¶
　¶
<pb:KR3f0048_WYG_031-45b>¶
御製數理精蘊下編卷二十六¶
