# -*- mode: mandoku-view; -*-
#+TITLE: 御製數理精蘊
#+DATE: 2015-08-24 23:11:05.871817
#+PROPERTY: ID KR3f0048
#+PROPERTY: BASEEDITION WYG    
#+PROPERTY: JUAN 下編卷十
<pb:KR3f0048_WYG_015-1a>¶
　欽定四庫全書¶
御製數理精藴下編卷十¶
　　線部八¶
　　　方程(和數類變較數類法和較兼用類/和較交  類  附)¶
<pb:KR3f0048_WYG_015-2a>¶
　　方程¶
方者比也程者式也因設數齊其分以比方之定為¶
已成之式凡法皆如之故曰方程葢用互乗者所以¶
齊其分使其首數皆同減盡而餘一法一實以得一¶
數也法雖有三色四色以至多色不過累乗累減亦¶
歸於一法一實而已其二色者設二行三色者設三¶
行有幾色者必設幾行若三色設二行四色設三行¶
即不可算若二色設三行三色設四行則其一行又¶
<pb:KR3f0048_WYG_015-2b>¶
可以不用是故解方程者又謂凡設數必成方而後¶
可算也然其要總在於分和較和數相比者則互乗¶
而相減較數相比者古人定為正負之名以辨加減¶
異同之號正負異號則相加正負同號則相減其理¶
與盈朒同葢正者為主之數負者虚比之數其始也¶
任以首色為正互乗衆色與首色同類者皆正也與¶
首色異類者皆負也其繼也以互乗所得之數視正¶
負之同異而加減之然加減之餘又有正變為負負¶
變為正者總之因彼此而分正負由多少而成虚實¶
<pb:KR3f0048_WYG_015-2b>¶
互乗之後任以一層為主凡異號相加者悉依本層¶
<pb:KR3f0048_WYG_015-3a>¶
其號皆不變也若同號相減者本層多其號亦不變¶
本層少反減者則正變為負負變為正葢此多則彼¶
少彼少則此多也至於首色減盡則第二色即為首¶
色故加減之後首色為負者悉變之以便互乗加減¶
始不淆也今定為例和數者不用正負之號較數者¶
則用正負之號和較兼用者和仍不用正負之號而¶
較則用之和較交變者則隨其法而辨别之以定其¶
號焉或有非方程之本法而可以方程算者則又别¶
<pb:KR3f0048_WYG_015-3b>¶
為設問以附其後古人所謂以御錯糅正負者庶乎¶
盡於此矣¶
　　和數類¶
設如馬四匹牛六頭共價四十八兩馬三匹牛五頭¶
　共價三十八兩問馬牛各價幾何¶
　　　　　法以馬四匹牛六頭共價四十八兩列¶
　　　　　於上馬三匹牛五頭共價三十八兩列¶
　　　　　於下乃以上馬四匹遍乗下馬三匹牛¶
　　　　　五頭價銀三十八兩得馬十二匹牛二¶
<pb:KR3f0048_WYG_015-3b>¶
　　　　　十頭價銀一百五十二兩又以下馬三¶
<pb:KR3f0048_WYG_015-4a>¶
　　　　　匹遍乘上馬四匹牛六頭價銀四十八¶
　　　　　兩得馬十二匹牛十八頭價銀一百四¶
　　　　　十四兩兩下相較則馬各十二匹彼此¶
　　　　　減盡牛二十頭内減十八頭餘二頭價¶
　　　　　銀一百五十二兩内減一百四十四兩¶
　　　　　餘八兩爰以餘牛二頭除餘銀八兩得¶
　　　　　四兩卽牛每頭之價以牛五頭乘之得¶
　　　　　二十兩為牛五頭之共價於馬牛共價¶
<pb:KR3f0048_WYG_015-4b>¶
　　　　　三十八兩内減去二十兩餘十八兩為¶
　　　　　馬三匹之共價以馬三匹除之得六兩¶
　　　　　卽馬每匹之價也此法葢以首色二數¶
　　　　　遍乘各數使其分數齊等卽互乘齊分¶
　　　　　之理故馬四匹遍乘馬三匹牛五頭價¶
　　　　　銀三十八兩則為各増四倍馬三匹遍¶
　　　　　乘馬四匹牛六頭價銀四十八兩則為¶
　　　　　各増三倍兩下各色既俱各増倍分則¶
　　　　　其比例皆同是故馬兩下相平而減盡¶
<pb:KR3f0048_WYG_015-4b>¶
　　　　　無餘牛兩下相減餘二頭價銀兩下相¶
<pb:KR3f0048_WYG_015-5a>¶
　　　　　減餘八兩是為相當之數葢一百五十¶
　　　　　二兩内減去一百四十四兩卽減去馬¶
　　　　　十二匹牛十八頭之共價而所餘之八¶
　　　　　兩為牛二頭之價也¶
　　　　　又如以牛數列於前馬數列於後則先¶
　　　　　得馬價法以牛六頭馬四匹共價四十¶
　　　　　八兩列於上牛五頭馬三匹共價三十¶
　　　　　八兩列於下乃以下牛五頭遍乘上牛¶
<pb:KR3f0048_WYG_015-5b>¶
　　　　　六頭馬四匹價銀四十八兩得牛三十¶
　　　　　頭馬二十匹價銀二百四十兩又以上¶
　　　　　牛六頭遍乘下牛五頭馬三匹價銀三¶
　　　　　十八兩得牛三十頭馬十八匹價銀二¶
　　　　　百二十八兩兩下相較則牛各三十頭¶
　　　　　彼此減盡馬二十匹内減十八匹餘二¶
　　　　　匹價銀二百四十兩内減二百二十八¶
　　　　　兩餘十二兩爰以餘馬二匹除餘銀十¶
　　　　　二兩得六兩卽馬每匹之價以馬三匹¶
<pb:KR3f0048_WYG_015-5b>¶
　　　　　乘之得十八兩為馬三匹之共價於牛¶
<pb:KR3f0048_WYG_015-6a>¶
　　　　　馬共價三十八兩内減去十八兩餘二¶
　　　　　十兩為牛五頭之共價以牛五頭除之¶
　　　　　得四兩卽牛每頭之價也此法用互乘¶
　　　　　後則牛兩下相平而減盡無餘馬兩下¶
　　　　　相減餘二匹價銀兩下相減餘十二兩¶
　　　　　卽為相當之數葢二百四十兩内減去¶
　　　　　二百二十八兩卽減去牛三十頭馬十¶
　　　　　八匹之共價而所餘之十二兩為馬二¶
<pb:KR3f0048_WYG_015-6b>¶
　　　　　匹之價也大凡方程之法各色俱可以¶
　　　　　更互相求者皆如此類也¶
設如緞二疋紗六疋紬八疋共價八十四兩緞一疋¶
　紗四疋紬七疋共價六十兩緞三疋紗五疋紬九¶
　疋共價九十兩問緞紗紬各價幾何¶
　　　　　法先以緞二疋紗六疋紬八疋共價八¶
　　　　　十四兩列於上緞一疋紗四疋紬七疋¶
　　　　　共價六十兩列於下乃以上緞二疋遍¶
　　　　　乘下緞一疋紗四疋紬七疋價銀六十¶
<pb:KR3f0048_WYG_015-6b>¶
　　　　　兩得緞二疋紗八疋紬十四疋價銀一¶
<pb:KR3f0048_WYG_015-7a>¶
　　　　　百二十兩又以下緞一疋遍乘上緞二¶
　　　　　疋紗六疋紬八疋價銀八十四兩仍得¶
　　　　　原數兩下相較則緞各二疋彼此減盡¶
　　　　　紗八疋内減六疋餘二疋紬十四疋内¶
　　　　　減八疋餘六疋價銀一百二十兩内減¶
　　　　　八十四兩餘三十六兩卽為紗二疋紬¶
　　　　　六疋價銀三十六兩也(緞既兩下相平/而減盡無餘則)¶
　　　　　(所餘紗二疋紬六疋價銀三十六兩即/為相當之數葢一百二十兩内減去八)¶
<pb:KR3f0048_WYG_015-7b>¶
　　　　　(十四兩即減去緞二疋紗六疋紬八疋/之共價而所餘三十六兩為紗二疋紬)¶
　　　　　(六疋之/共價也)次以緞一疋紗四疋紬七疋價¶
　　　　　銀六十兩列於上緞三疋紗五疋紬九¶
　　　　　疋價銀九十兩列於下乃以下緞三疋¶
　　　　　遍乘上緞一疋紗四疋紬七疋價銀六¶
　　　　　十兩得緞三疋紗十二疋紬二十一疋¶
　　　　　價銀一百八十兩又以上緞一疋遍乘¶
　　　　　下緞三疋紗五疋紬九疋價銀九十兩¶
　　　　　仍得原數兩下相較則緞各三疋彼此¶
<pb:KR3f0048_WYG_015-7b>¶
　　　　　減盡紗十二疋内減五疋餘七疋紬二¶
<pb:KR3f0048_WYG_015-8a>¶
　　　　　十一疋内減九疋餘十二疋價銀一百¶
　　　　　八十兩内減九十兩餘九十兩即為紗¶
　　　　　七疋紬十二疋價銀九十兩也(緞既兩/下相平)¶
　　　　　(而減盡無餘則所餘紗七疋紬十二疋/價銀九十兩即為相當之數葢一百八)¶
　　　　　(十兩内減九十兩即減緞三疋紗五疋/紬九疋之共價而所餘九十兩為紗七)¶
　　　　　(疋紬十二疋/之共價也)於是將兩次所得之餘作¶
　　　　　二色方程算之其紗二疋紬六疋價銀¶
　　　　　三十六兩列於上紗七疋紬十二疋價¶
<pb:KR3f0048_WYG_015-8b>¶
　　　　　銀九十兩列於下以下紗七疋遍乗上¶
　　　　　紗二疋紬六疋價銀三十六兩得紗十¶
　　　　　四疋紬四十二疋價銀二百五十二兩¶
　　　　　以上紗二疋遍乗下紗七疋紬十二疋¶
　　　　　價銀九十兩得紗十四疋紬二十四疋¶
　　　　　價銀一百八十兩兩下相較則紗各十¶
　　　　　四疋彼此減盡紬四十二疋内減二十¶
　　　　　四疋餘十八疋價銀二百五十二兩内¶
　　　　　減一百八十兩餘七十二兩爰以餘紬¶
<pb:KR3f0048_WYG_015-8b>¶
　　　　　十八疋除餘銀七十二兩得四兩即紬¶
<pb:KR3f0048_WYG_015-9a>¶
　　　　　每疋之價以紬六疋乗之得二十四兩¶
　　　　　為紬六疋之共價於紗紬共價三十六¶
　　　　　兩内減二十四兩餘十二兩為紗二疋¶
　　　　　之共價以紗二疋除之得六兩即紗每¶
　　　　　疋之價也以緞二疋紗六疋紬八疋共¶
　　　　　價八十四兩計之則紗六疋共價三十¶
　　　　　六兩紬八疋共價三十二兩紗紬共價¶
　　　　　為六十八兩於共價八十四兩内減六¶
<pb:KR3f0048_WYG_015-9b>¶
　　　　　十八兩餘十六兩為緞二疋之共價以¶
　　　　　緞二疋除之得八兩即緞每疋之價也¶
設如有上中下三等人户納糧上等五户中等十二¶
　户下等三户共納糧一石二斗六升又上等四户¶
　二等二户共納糧五斗二升又中等二十户下等¶
　二十五户共納糧一石五斗問上中下三等每户¶
　各納糧幾何¶
　　　　　法先以上等五户中等十二户下等三¶
　　　　　户納糧一石二斗六升列於上上等四¶
<pb:KR3f0048_WYG_015-9b>¶
　　　　　户(因無中等故作空位以/存其分餘仍對位列之)下等二户納¶
<pb:KR3f0048_WYG_015-10a>¶
　　　　　糧五斗二升列於下乃以下層上等四¶
　　　　　户遍乗上層上等五户中等十二户下¶
　　　　　等三户納糧一石二斗六升得上等二¶
　　　　　十户中等四十八户下等十二户納糧¶
　　　　　五石零四升又以上層上等五户遍乗¶
　　　　　下層上等四户下等二户納糧五斗二¶
　　　　　升得上等二十户下等十户納糧二石¶
　　　　　六斗兩下相較則上等各二十户彼此¶
<pb:KR3f0048_WYG_015-10b>¶
　　　　　減盡中等四十八户無可減仍得四十¶
　　　　　八户下等十二户内減十户餘二户納¶
　　　　　糧五石零四升内減二石六斗餘二石¶
　　　　　四斗四升即為中等四十八户下等二¶
　　　　　户共納糧二石四斗四升也(上等既兩/下相平而)¶
　　　　　(減盡無餘則所餘中等四十八户下等/二户納糧二石四斗四升即為相當之)¶
　　　　　(數葢五石零四升内減二石六斗即減/去上等二十户下等十户之共糧數而)¶
　　　　　(所餘二石四斗四升為中等四/十八户下等二户之共糧數也)既得中¶
　　　　　等四十八户下等二户之二色則中等¶
<pb:KR3f0048_WYG_015-10b>¶
　　　　　二十户下等二十五户亦即為二色故¶
<pb:KR3f0048_WYG_015-11a>¶
　　　　　即作二色方程算之其中等四十八户¶
　　　　　下等二户納糧二石四斗四升列於上¶
　　　　　中等二十户下等二十五户納糧一石¶
　　　　　五斗列於下乃以上層中等四十八户¶
　　　　　遍乗下層中等二十户下等二十五户¶
　　　　　納糧一石五斗得中等九百六十户下¶
　　　　　等一千二百户納糧七十二石又以下¶
　　　　　層中等二十户遍乘上層中等四十八¶
<pb:KR3f0048_WYG_015-11b>¶
　　　　　户下等二户納糧二石四斗四升得中¶
　　　　　等九百六十户下等四十户納糧四十¶
　　　　　八石八斗兩下相較則中等各九百六¶
　　　　　十户彼此減盡下等一千二百户内減¶
　　　　　四十户餘一千一百六十户納糧七十¶
　　　　　二石内減四十八石八斗餘二十三石¶
　　　　　二斗爰以所餘下等一千一百六十户¶
　　　　　除餘糧二十三石二斗得二升即下等¶
　　　　　每户納糧之數以下等二户乘之得四¶
<pb:KR3f0048_WYG_015-11b>¶
　　　　　升為下等二户納糧之共數於中等下¶
<pb:KR3f0048_WYG_015-12a>¶
　　　　　等共納糧二石四斗四升内減四升餘¶
　　　　　二石四斗為中等四十八户納糧之共¶
　　　　　數以中等四十八户除之得五升即中¶
　　　　　等每户納糧之數以上等四户下等二¶
　　　　　户共納糧五斗二升計之(因無中户/故省一次)則¶
　　　　　下等二户共納糧四升於五斗二升内¶
　　　　　減四升餘四斗八升為上等四户納糧¶
　　　　　之共數以上等四户除之得一斗二升¶
<pb:KR3f0048_WYG_015-12b>¶
　　　　　即上等每户納糧之數也¶
設如有銀賞四等人各不知數只云一等一人二等¶
　二人三等三人四等四人共賞銀三十兩又一等¶
　二人二等三人三等四人四等五人共賞銀四十¶
　四兩又一等四人二等五人三等七人四等八人¶
　共賞銀七十七兩又一等六人二等五人三等四¶
　人四等二人共賞銀六十六兩問每等人各賞銀¶
　幾何¶
　　　　　法先以一等一人二等二人三等三人¶
<pb:KR3f0048_WYG_015-12b>¶
　　　　　四等四人共銀三十兩列於上一等二¶
<pb:KR3f0048_WYG_015-13a>¶
　　　　　人二等三人三等四人四等五人共銀¶
　　　　　四十四兩列於下乃以下一等二人遍¶
　　　　　乗上一等一人二等二人三等三人四¶
　　　　　等四人共銀三十兩得一等二人二等¶
　　　　　四人三等六人四等八人共銀六十兩¶
　　　　　又以上一等一人遍乗下一等二人二¶
　　　　　等三人三等四人四等五人共銀四十¶
　　　　　四兩仍得原數兩下相較則一等各二¶
<pb:KR3f0048_WYG_015-13b>¶
　　　　　人彼此減盡二等兩下相減餘一人三¶
　　　　　等兩下相減餘二人四等兩下相減餘¶
　　　　　三人共銀兩下相減餘一十六兩即二¶
　　　　　等一人三等二人四等三人共銀十六¶
　　　　　兩也(葢六十兩内減四十四兩即減去/一等二人二等三人三等四人四)¶
　　　　　(等五人之共銀數故所餘之十六兩為/二等一人三等二人四等三人之共銀)¶
　　　　　(數/也)次以一等二人二等三人三等四人¶
　　　　　四等五人共銀四十四兩列於上一等¶
　　　　　四人二等五人三等七人四等八人共¶
<pb:KR3f0048_WYG_015-13b>¶
　　　　　銀七十七兩列於下乃以下一等四人¶
<pb:KR3f0048_WYG_015-14a>¶
　　　　　遍乗上一等二人二等三人三等四人¶
　　　　　四等五人共銀四十四兩得一等八人¶
　　　　　二等十二人三等十六人四等二十人¶
　　　　　共銀一百七十六兩又以上一等二人¶
　　　　　遍乗下一等四人二等五人三等七人¶
　　　　　四等八人共銀七十七兩得一等八人¶
　　　　　二等十人三等十四人四等十六人共¶
　　　　　銀一百五十四兩兩下相較則一等各¶
<pb:KR3f0048_WYG_015-14b>¶
　　　　　八人彼此減盡二等兩下相減餘二人¶
　　　　　三等兩下相減餘二人四等兩下相減¶
　　　　　餘四人共銀兩下相減餘二十二兩即¶
　　　　　二等二人三等二人四等四人共銀二¶
　　　　　十二兩也(葢一百七十六兩内減一百/五十四兩即減去一等八人)¶
　　　　　(二等十人三等十四人四等十六人之/共銀數故所餘之二十二兩為二等二)¶
　　　　　(人三等二人四等/四人之共銀數也)次以一等四人二等¶
　　　　　五人三等七人四等八人共銀七十七¶
　　　　　兩列於上一等六人二等五人三等四¶
<pb:KR3f0048_WYG_015-14b>¶
　　　　　人四等二人共銀六十六兩列於下乃¶
<pb:KR3f0048_WYG_015-15a>¶
　　　　　以下一等六人遍乘上一等四人二等¶
　　　　　五人三等七人四等八人共銀七十七¶
　　　　　兩得一等二十四人二等三十人三等¶
　　　　　四十二人四等四十八人共銀四百六¶
　　　　　十二兩又以上一等四人遍乘下一等¶
　　　　　六人二等五人三等四人四等二人共¶
　　　　　銀六十六兩得一等二十四人二等二¶
　　　　　十人三等十六人四等八人共銀二百¶
<pb:KR3f0048_WYG_015-15b>¶
　　　　　六十四兩兩下相較則一等各二十四¶
　　　　　人彼此減盡二等兩下相減餘十人三¶
　　　　　等兩下相減餘二十六人四等兩下相¶
　　　　　減餘四十人共銀兩下相減餘一百九¶
　　　　　十八兩即二等十人三等二十六人四¶
　　　　　等四十人共銀一百九十八兩也(葢四/百六)¶
　　　　　(十二兩内減二百六十四兩即減去一/等二十四人二等二十人三等十六人)¶
　　　　　(四等八人之共銀數故所餘之一百九/十八兩為二等十人三等二十六人四)¶
　　　　　(等四十人之/共銀數也)於是將三次所得之餘作¶
<pb:KR3f0048_WYG_015-15b>¶
　　　　　三色方程算之先以二等一人三等二¶
<pb:KR3f0048_WYG_015-16a>¶
　　　　　人四等三人共銀十六兩列於上二等¶
　　　　　二人三等二人四等四人共銀二十二¶
　　　　　兩列於下乃以下二等二人遍乗上二¶
　　　　　等一人三等二人四等三人共銀十六¶
　　　　　兩得二等二人三等四人四等六人共¶
　　　　　銀三十二兩又以上二等一人遍乗下¶
　　　　　二等二人三等二人四等四人共銀二¶
　　　　　十二兩仍得原數兩下相較則二等各¶
<pb:KR3f0048_WYG_015-16b>¶
　　　　　二人彼此減盡三等兩下相減餘二人¶
　　　　　四等兩下相減餘二人共銀兩下相減¶
　　　　　餘十兩即三等二人四等二人共銀十¶
　　　　　兩也(葢三十二兩内減二十二兩即減/去二等二人三等二人四等四人)¶
　　　　　(之共銀數故所餘之十兩為三/等二人四等二人之共銀數也)次以二¶
　　　　　等二人三等二人四等四人共銀二十¶
　　　　　二兩列於上二等十人三等二十六人¶
　　　　　四等四十人共銀一百九十八兩列於¶
　　　　　下乃以下二等十人遍乗上二等二人¶
<pb:KR3f0048_WYG_015-16b>¶
　　　　　三等二人四等四人共銀二十二兩得¶
<pb:KR3f0048_WYG_015-17a>¶
　　　　　二等二十人三等二十人四等四十人¶
　　　　　共銀二百二十兩又以上二等二人遍¶
　　　　　乗下二等十人三等二十六人四等四¶
　　　　　十人共銀一百九十八兩得二等二十¶
　　　　　人三等五十二人四等八十人共銀三¶
　　　　　百九十六兩兩下相較則二等各二十¶
　　　　　人彼此減盡三等兩下相減餘三十二¶
　　　　　人四等兩下相減餘四十人共銀兩下¶
<pb:KR3f0048_WYG_015-17b>¶
　　　　　相減餘一百七十六兩即三等三十二¶
　　　　　人四等四十人共銀一百七十六兩也¶
　　　　　(葢三百九十六兩内減二百二十兩即/減去二等二十人三等二十人四等四)¶
　　　　　(十人之共銀數故所餘之一百七十六/兩為三等三十二人四等四十人之共)¶
　　　　　(銀數也此間兩層相減雖下層數多/於上層然俱係反減故不用變號)於¶
　　　　　是又將兩次所得之餘作二色方程算¶
　　　　　之其三等二人四等二人共銀十兩列¶
　　　　　於上三等三十二人四等四十人共銀¶
　　　　　一百七十六兩列於下乃以下三等三¶
<pb:KR3f0048_WYG_015-17b>¶
　　　　　十二人遍乗上三等二人四等二人共¶
<pb:KR3f0048_WYG_015-18a>¶
　　　　　銀十兩得三等六十四人四等六十四¶
　　　　　人共銀三百二十兩又以上三等二人¶
　　　　　遍乗下三等三十二人四等四十人共¶
　　　　　銀一百七十六兩得三等六十四人四¶
　　　　　等八十人共銀三百五十二兩兩下相¶
　　　　　較則三等各六十四人彼此減盡四等¶
　　　　　兩下相減餘十六人共銀兩下相減餘¶
　　　　　三十二兩即四等十六人之共銀數以¶
<pb:KR3f0048_WYG_015-18b>¶
　　　　　四等十六人除之得二兩即四等每一¶
　　　　　人所應得之數也以四等二人因之得¶
　　　　　四兩為四等二人之共銀數於三等二¶
　　　　　人四等二人共銀十兩内減之餘六兩¶
　　　　　為三等二人之共銀數以三等二人除¶
　　　　　之得三兩即三等每一人所應得之數¶
　　　　　也以二等一人三等二人四等三人共¶
　　　　　銀十六兩計之則三等二人應得六兩¶
　　　　　四等三人應得六兩共十二兩於共銀¶
<pb:KR3f0048_WYG_015-18b>¶
　　　　　十六兩内減之餘四兩即二等每一人¶
<pb:KR3f0048_WYG_015-19a>¶
　　　　　所應得之數也再以一等一人二等二¶
　　　　　人三等三人四等四人共銀三十兩計¶
　　　　　之則二等二人應得八兩三等三人應¶
　　　　　得九兩四等四人應得八兩共二十五¶
　　　　　兩於共銀三十兩内減之餘五兩即一¶
　　　　　等每一人所應得之數也¶
　　較數類¶
設如硯七方比筆三枝價多四百八十文又硯三方¶
<pb:KR3f0048_WYG_015-19b>¶
　比筆九枝價少一百八十文問硯筆價各若干¶
　　　　　法以硯七為正筆三為負價多四百八¶
　　　　　十文為正(多為硯比筆之所多/與硯同類故亦為正)列於上¶
　　　　　又以硯三為正筆九為負價少一百八¶
　　　　　十文為負(少為硯比筆之所少即為筆/比硯之所多與筆同類故亦)¶
　　　　　(為/負)列於下乃以下硯三遍乘上硯七筆¶
　　　　　三價多四百八十文得硯二十一為正¶
　　　　　筆九為負價多一千四百四十文為正¶
　　　　　又以上硯七遍乗下硯三筆九價少一¶
<pb:KR3f0048_WYG_015-19b>¶
　　　　　百八十文得硯二十一為正筆六十三¶
<pb:KR3f0048_WYG_015-20a>¶
　　　　　為負價少一千二百六十文為負兩下¶
　　　　　相較則硯各二十一彼此減盡筆九枝¶
　　　　　與六十三枝兩層皆負故相減餘五十¶
　　　　　四枝價多一千四百四十文與少一千¶
　　　　　二百六十文一正一負故相加得二千¶
　　　　　七百文乃筆五十四枝之共價以減餘¶
　　　　　筆五十四除之得五十文即筆每一枝¶
　　　　　之價以三因之得一百五十文為筆三¶
<pb:KR3f0048_WYG_015-20b>¶
　　　　　枝之共價與硯多四百八十文相加得¶
　　　　　六百三十文為硯七方之共價以硯七¶
　　　　　除之得九十文即硯每一方之價也此¶
　　　　　法用互乗則上層為硯二十一方比筆¶
　　　　　九枝價多一千四百四十文下層為硯¶
　　　　　二十一方比筆六十三枝價少一千二¶
　　　　　百六十文夫硯既皆二十一方則其共¶
　　　　　價必相等然比筆九枝之價則多比筆¶
　　　　　六十三枝之價則少是多與少相加之¶
<pb:KR3f0048_WYG_015-20b>¶
　　　　　二千七百文即筆九枝與筆六十三枝¶
<pb:KR3f0048_WYG_015-21a>¶
　　　　　相差之五十四枝之價也筆五十四枝¶
　　　　　共價為二千七百文則筆一枝價五十¶
　　　　　文而筆三枝價為一百五十文矣硯七¶
　　　　　方比筆三枝價既多四百八十文則於¶
　　　　　一百五十文加四百八十文共六百三¶
　　　　　十文即硯七方之共價故以硯七除之¶
　　　　　得九十文為硯每一方之價也¶
設如有甲丙二馬羣各不知數只云甲三羣比丙二¶
<pb:KR3f0048_WYG_015-21b>¶
　羣多一千五百三十匹甲二羣與丙七羣相等問¶
　甲丙每羣馬數各幾何¶
　　　　　法以甲三羣為正丙二羣為負多一千¶
　　　　　五百三十匹為正列於上又以甲二羣¶
　　　　　為正丙七羣為負相等作一空位(相等/無數)¶
　　　　　(可列故作一/○以存其位)列於下乃以下甲二羣遍¶
　　　　　乗上甲三羣丙二羣多一千五百三十¶
　　　　　匹得甲六羣仍為正丙四羣仍為負多¶
　　　　　三千零六十匹亦仍為正又以上甲三¶
<pb:KR3f0048_WYG_015-21b>¶
　　　　　羣遍乗下甲二羣丙七羣得甲六羣仍¶
<pb:KR3f0048_WYG_015-22a>¶
　　　　　為正丙二十一羣為負相等無可乘亦¶
　　　　　仍為空位兩下相較則甲各六羣彼此¶
　　　　　減盡丙四羣與丙二十一羣兩層皆負¶
　　　　　故相減餘十七羣多三千零六十匹與¶
　　　　　相等無可加減仍得三千零六十匹乃¶
　　　　　丙十七羣之共數以減餘丙十七羣除¶
　　　　　之得一百八十匹為丙每羣之數七因¶
　　　　　之得一千二百六十匹為丙七羣之共¶
<pb:KR3f0048_WYG_015-22b>¶
　　　　　數甲二羣既與丙七羣相等則一千二¶
　　　　　百六十匹亦即為甲二羣之共數以甲¶
　　　　　二羣除之得六百三十匹即甲每羣之¶
　　　　　數也此法用互乗則上層為甲六羣比¶
　　　　　丙四羣多三千零六十匹下層為甲六¶
　　　　　羣與丙二十一羣相等甲六羣既與丙¶
　　　　　二十一羣相等則丙二十一羣比丙四¶
　　　　　羣多三千零六十匹兩下各減丙四羣¶
　　　　　則為丙十七羣共馬三千零六十匹矣¶
<pb:KR3f0048_WYG_015-22b>¶
　　　　　丙十七羣既為共馬三千零六十匹則¶
<pb:KR3f0048_WYG_015-23a>¶
　　　　　丙一羣得馬一百八十匹而丙七羣為¶
　　　　　馬一千二百六十匹甲二羣既與丙七¶
　　　　　羣相等則一千二百六十匹用甲二羣¶
　　　　　除之得六百三十匹即甲每羣之數也¶
設如有錢買桃蘋果梨三色各不知價只云桃三箇¶
　比蘋果二箇梨二箇價多二十四文桃二箇梨三¶
　箇比蘋果五箇價少十二文桃四箇蘋果三箇比¶
　梨八箇價多一百零八文問桃蘋果梨各價幾何¶
<pb:KR3f0048_WYG_015-23b>¶
　　　　　法先以桃三為正蘋果二梨二為負價¶
　　　　　多二十四文為正列於上又以桃二為¶
　　　　　正蘋果五為負梨三為正價少十二文¶
　　　　　為負列於下乃以下桃二遍乗上桃三¶
　　　　　蘋果二梨二價多工十四文得桃六仍¶
　　　　　為正蘋果四為負梨四為負價多四十¶
　　　　　八文為正(即桃六比蘋果四梨四價多/四十八文比原數加二倍)¶
　　　　　又以上桃三遍乗下桃二蘋果五梨三¶
　　　　　價少十二文得桃六仍為正蘋果十五¶
<pb:KR3f0048_WYG_015-23b>¶
　　　　　為負梨九為正價少三十六文為負(即/桃)¶
<pb:KR3f0048_WYG_015-24a>¶
　　　　　(六梨九比蘋果十五價少/三十六文比原數加三倍)於是任以上¶
　　　　　層為主兩下相較則桃各六彼此減盡¶
　　　　　蘋果兩層皆負故相減餘十一本層少¶
　　　　　反減故變負為正且為首一色減盡其¶
　　　　　次一色即轉而為首故亦變負為正梨¶
　　　　　一正一負故相加得十三仍依本層為¶
　　　　　負多四十八文與少三十六文相加得¶
　　　　　八十四文仍依本層為正即為蘋果十¶
<pb:KR3f0048_WYG_015-24b>¶
　　　　　一比梨十三價多三十四文也(葢桃彼/此減盡)¶
　　　　　(蘋果上層少四下層少十五是下層比/上層所少為十一即上層比下層多十)¶
　　　　　(一也梨上層少四下層多九下之所多/即上之所少是上層比下層少十三也)¶
　　　　　(錢上層多四十八文下層少三十六文/下之所少即上之所多是上層比下層)¶
　　　　　(多八十四文也蘋果多十一梨少十三/錢即多八十四文故為蘋果十一比梨)¶
　　　　　(十三價多八/十四文也)復以桃二為正蘋果五為¶
　　　　　負梨三為正價少十二文為負列於上¶
　　　　　又以桃四蘋果三為正梨八為負價多¶
　　　　　一百零八文為正列於下乃以上桃二¶
<pb:KR3f0048_WYG_015-24b>¶
　　　　　遍乗下桃四蘋果三梨八價多一百零¶
<pb:KR3f0048_WYG_015-25a>¶
　　　　　八文得桃八仍為正蘋果六亦仍為正¶
　　　　　梨十六為負價多二百一十六文為正¶
　　　　　(即桃八蘋果六比梨十六價多/二百一十六文比原數加二倍)又以下¶
　　　　　桃四遍乗上桃二蘋果五梨三價少十¶
　　　　　二文得桃八仍為正蘋果二十為負梨¶
　　　　　十二為正價少四十八文為負(即桃八/梨十二)¶
　　　　　(比蘋果二十價少四十/八文比原數加四倍)於是仍以上層¶
　　　　　為主兩下相較則桃各八彼此減盡蘋¶
<pb:KR3f0048_WYG_015-25b>¶
　　　　　果一正一負故相加得二十六仍依本¶
　　　　　層為正梨一正一負故相加得二十八¶
　　　　　仍依本層為負多二百一十六文與少¶
　　　　　四十八文相加得二百六十四文亦仍¶
　　　　　依本層為正即為蘋果二十六比梨二¶
　　　　　十八價多二百六十四文也(葢桃彼此/減盡蘋果)¶
　　　　　(上層多六下層少二十下之所少即上/之所多是上層比下層多二十六也梨)¶
　　　　　(上層少十六下層多十二下之所多即/上之所少是上層比下層少二十八也)¶
　　　　　(錢上層多二百一十六文下層少四十/八文下之所少即上之所多是上層比)¶
<pb:KR3f0048_WYG_015-25b>¶
　　　　　(下層多二百六十四文也蘋果多二十/六梨少二十八錢即多二百六十四文)¶
<pb:KR3f0048_WYG_015-26a>¶
　　　　　(故為蘋果二十六比梨二十/八價多二百六十四文也)爰將兩次¶
　　　　　所得之餘作二色方程算之其蘋果十¶
　　　　　一為正梨十三為負價多八十四文為¶
　　　　　正列於上蘋果二十六為正梨二十八¶
　　　　　為負價多二百六十四文為正列於下¶
　　　　　乃以上蘋果十一遍乘下蘋果二十六¶
　　　　　梨二十八價多二百六十四文得蘋果¶
　　　　　二百八十六為正梨三百零八為負價¶
<pb:KR3f0048_WYG_015-26b>¶
　　　　　多二千九百零四文為正(即蘋果二百/八十六比梨)¶
　　　　　(三百零八價多二千九百/零四文比原數加十一倍)又以下蘋果¶
　　　　　二十六遍乗上蘋果十一梨十三價多¶
　　　　　八十四文得蘋果二百八十六為正梨¶
　　　　　三百三十八為負價多二千一百八十¶
　　　　　四文為正(即蘋果二百八十六比梨三/百三十八價多二千一百八)¶
　　　　　(十四文比原數/加二十六倍)兩下相較則蘋果各二¶
　　　　　百八十六彼此減盡梨兩層皆負故相¶
　　　　　減餘三十兩多數相同故亦相減餘七¶
<pb:KR3f0048_WYG_015-26b>¶
　　　　　百二十文乃梨三十之共價(葢蘋果皆/二百八十)¶
<pb:KR3f0048_WYG_015-27a>¶
　　　　　(六則其共價必相等然比梨三百三十/八之價則多二千一百八十四文比梨)¶
　　　　　(三百零八之價則多二千九百零四文/是兩多相差之七百二十文即梨相差)¶
　　　　　(三十之/共價也)以梨三十除之得二十四文即¶
　　　　　梨每箇之價以梨十三乗之得三百一¶
　　　　　十二文為梨十三之共價蘋果十一既¶
　　　　　比梨十三價多八十四文則於三百一¶
　　　　　十二文加八十四文得三百九十六文¶
　　　　　為蘋果十一之共價以十一除之得三¶
<pb:KR3f0048_WYG_015-27b>¶
　　　　　十六文即蘋果每箇之價以桃三比蘋¶
　　　　　果二梨二價多二十四文計之則梨二¶
　　　　　價四十八文蘋果二價七十二文共價¶
　　　　　一百二十文加桃三多二十四文共一¶
　　　　　百四十四文即為桃三之共價以三除¶
　　　　　之得四十八文即桃每箇之價也¶
設如有銀買銅錫鉛鐵各不知價只云銅三斤比錫¶
　二斤鉛二斤鐵四斤價多一錢又銅二斤鉛一斤¶
　比錫二斤鐵二斤價多二錢又銅一斤錫二斤與¶
<pb:KR3f0048_WYG_015-27b>¶
　鉛三斤鐵八斤價相等又銅五斤鐵三十斤比錫¶
<pb:KR3f0048_WYG_015-28a>¶
　四斤鉛二十四斤價少二錢問銅錫鉛鐵各價幾¶
　何¶
　　　　　法先以銅三斤為正錫二斤鉛二斤鐵¶
　　　　　四斤俱為負價多一錢為正列於上又¶
　　　　　銅二斤為正錫二斤為負鉛一斤為正¶
　　　　　鐵二斤為負價多二錢為正列於下乃¶
　　　　　以下銅二斤遍乗上銅三斤錫二斤鉛¶
　　　　　二斤鐵四斤價多一錢得銅六斤為正¶
<pb:KR3f0048_WYG_015-28b>¶
　　　　　錫四斤鉛四斤鐵八斤俱為負價多二¶
　　　　　錢為正又以上銅三斤遍乗下銅二斤¶
　　　　　錫二斤鉛一斤鐵二斤價多二錢得銅¶
　　　　　六斤為正錫六斤為負鉛三斤為正鐵¶
　　　　　六斤為負價多六錢為正於是以上層¶
　　　　　為主兩下相較則銅各六斤彼此減盡¶
　　　　　錫兩層皆負故相減餘二斤本層少乃¶
　　　　　變負為正鉛一正一負故相加得七斤¶
　　　　　仍依本層為負鐵兩層皆負故亦相減¶
<pb:KR3f0048_WYG_015-28b>¶
　　　　　餘二斤仍依本層為負價兩層皆正故¶
<pb:KR3f0048_WYG_015-29a>¶
　　　　　亦相減餘四錢本層少乃變正為負即¶
　　　　　錫二斤比鉛七斤鐵二斤價少四錢也¶
　　　　　(葢銅彼此減盡錫上層少四斤下層少/六斤是下層比上層所少為二斤即上)¶
　　　　　(層比下層多二斤也鉛上層少四斤下/層多三斤下之所多即上之所少是上)¶
　　　　　(層比下層少七斤也鐵上層少八斤下/層少六斤是上層比下層所少為二斤)¶
　　　　　(也價上層多二錢下層多六錢是下層/比上層所多為四錢即上層比下層少)¶
　　　　　(四錢也錫多二斤鉛少七斤鐵少二斤/價即少四錢故為錫二斤比鉛七斤鐵)¶
　　　　　(二斤價少/四錢也)次以銅二斤為正錫二斤為¶
<pb:KR3f0048_WYG_015-29b>¶
　　　　　負鉛一斤為正鐵二斤為負價多二錢¶
　　　　　為正列於上又銅一斤錫二斤為正鉛¶
　　　　　三斤鐵八斤為負相等作一空位列於¶
　　　　　下乃以下銅一斤遍乗上銅二斤錫二¶
　　　　　斤鉛一斤鐵二斤價多二錢仍得原數¶
　　　　　又以上銅二斤遍乗下銅一斤錫二斤¶
　　　　　鉛三斤鐵八斤得銅二斤錫四斤仍為¶
　　　　　正鉛六斤鐵十六斤仍為負相等無可¶
　　　　　乗仍為空位於是以上層為主兩下相¶
<pb:KR3f0048_WYG_015-29b>¶
　　　　　較則銅各二斤彼此減盡錫一正一負¶
<pb:KR3f0048_WYG_015-30a>¶
　　　　　故相加得六斤仍依本層為負鉛一正¶
　　　　　一負故亦相加得七斤仍依本層為正¶
　　　　　鐵兩層皆負故相減餘十四斤本層少¶
　　　　　乃變負為正價多二錢與相等無可加¶
　　　　　減仍得二錢為正即鉛七斤鐵十四斤¶
　　　　　比錫六斤價多二錢也(葢銅彼此減盡/錫上層少二斤)¶
　　　　　(下層多四斤下之所多即上之所少是/上層比下層少六斤也鉛上層多一斤)¶
　　　　　(下層少六斤下之所少即上之所多是/上層比下層多七斤也鐵上層少二斤)¶
<pb:KR3f0048_WYG_015-30b>¶
　　　　　(下層少十六斤是下層比上層所少為/十四斤即上層比下層多十四斤也鉛)¶
　　　　　(多七斤鐵多十四斤錫少六斤而價即/多二錢故為鉛七斤鐵十四斤比錫六)¶
　　　　　(斤價多/二錢也)因首色銅數減盡則錫即轉而¶
　　　　　為首應為正今錫六斤為負則重列三¶
　　　　　色之際不能一體須俱變其號然後為¶
　　　　　順故將錫六斤變負為正而以鉛七斤¶
　　　　　鐵十四斤價多二錢俱變正為負葢原¶
　　　　　鉛七斤鐵十四斤比錫六斤價多二錢¶
　　　　　今變為錫六斤比鉛七斤鐵十四斤價¶
<pb:KR3f0048_WYG_015-30b>¶
　　　　　少二錢也(若以下層為主則相加應/依下層為正即不用變)次¶
<pb:KR3f0048_WYG_015-31a>¶
　　　　　以銅一斤錫二斤為正鉛三斤鐵八斤¶
　　　　　為負相等作一空位列於上又銅五斤¶
　　　　　為正錫四斤鉛二十四斤為負鐵三十¶
　　　　　斤為正價少二錢為負列於下乃以下¶
　　　　　銅五斤遍乗上銅一斤錫二斤鉛三斤¶
　　　　　鐵八斤得銅五斤錫十斤為正鉛十五¶
　　　　　斤鐵四十斤為負相等無可乗仍為空¶
　　　　　位又以上銅一斤遍乗下銅五斤錫四¶
<pb:KR3f0048_WYG_015-31b>¶
　　　　　斤鉛二十四斤鐵三十斤價少二錢仍¶
　　　　　得原數於是以上層為主兩下相較則¶
　　　　　銅各五斤彼此減盡錫一正一負故相¶
　　　　　加得十四斤仍依本層為正鉛兩層皆¶
　　　　　負故相減餘九斤本層少乃變負為正¶
　　　　　鐵一正一負故相加得七十斤仍依本¶
　　　　　層為負價少二錢與相等無可加減仍¶
　　　　　得二錢本層無數乃變負為正即錫十¶
　　　　　四斤鉛九斤比鐵七十斤價多二錢也¶
<pb:KR3f0048_WYG_015-31b>¶
　　　　　(葢銅彼此減盡錫上層多十斤下層少/四斤下之所少即上之所多是上層比)¶
<pb:KR3f0048_WYG_015-32a>¶
　　　　　(下層多十四斤也鉛上層少十五斤下/層少二十四斤是下層比上層所少為)¶
　　　　　(九斤即上層比下層多九斤也鐵上層/少四十斤下層多三十斤下之所多即)¶
　　　　　(上之所少是上層比下層少七十斤也/價下層少二錢即上層多二錢也錫多)¶
　　　　　(十四斤鉛多九斤鐵少七十斤價即多/二錢故為錫十四斤鉛九斤比鐵七十)¶
　　　　　(斤價多/二錢也)爰將三次所得之餘作三色方¶
　　　　　程算之先以錫二斤為正鉛七斤鐵二¶
　　　　　斤價少四錢俱為負列於上又錫六斤¶
　　　　　為正鉛七斤鐵十四斤價少二錢俱為¶
<pb:KR3f0048_WYG_015-32b>¶
　　　　　負列於下乃以下錫六斤遍乗上錫二¶
　　　　　斤鉛七斤鐵二斤價少四錢得錫十二¶
　　　　　斤為正鉛四十二斤鐵十二斤價少二¶
　　　　　兩四錢俱為負又以上錫二斤遍乗下¶
　　　　　錫六斤鉛七斤鐵十四斤價少二錢得¶
　　　　　錫十二斤為正鉛十四斤鐵二十八斤¶
　　　　　價少四錢俱為負於是以上層為主兩¶
　　　　　下相較則錫各十二斤彼此減盡鉛兩¶
　　　　　層皆負故相減餘二十八斤仍依本層¶
<pb:KR3f0048_WYG_015-32b>¶
　　　　　為負鐵兩層皆負故亦相減餘十六斤¶
<pb:KR3f0048_WYG_015-33a>¶
　　　　　本層少乃變負為正價兩層皆負故亦¶
　　　　　相減餘二兩仍依本層為負即鐵十六¶
　　　　　斤比鉛二十八斤價少二兩也(葢錫彼/此減盡)¶
　　　　　(鉛上層少四十二斤下層少十四斤是/上層比下層所少為二十八斤也鐵上)¶
　　　　　(層少十二斤下層少二十八斤是下層/比上層所少為十六斤即上層比下層)¶
　　　　　(多十六斤也價上層少二兩四錢下層/少四錢是上層比下層所少為二兩也)¶
　　　　　(鐵多十六斤鉛少二十八斤價即少二/兩故為鐵十六斤比鉛二十八斤價少)¶
　　　　　(二兩/也)次以錫六斤為正鉛七斤鐵十四¶
<pb:KR3f0048_WYG_015-33b>¶
　　　　　斤價少二錢俱為負列於上又錫十四¶
　　　　　斤鉛九斤為正鐵七十斤為負價多二¶
　　　　　錢為正列於下乃以下錫十四斤遍乗¶
　　　　　上錫六斤鉛七斤鐵十四斤價少二錢¶
　　　　　得錫八十四斤為正鉛九十八斤鐵一¶
　　　　　百九十六斤價少二兩八錢俱為負又¶
　　　　　以上錫六斤遍乗下錫十四斤鉛九斤¶
　　　　　鐵七十斤價多二錢得錫八十四斤鉛¶
　　　　　五十四斤為正鐵四百二十斤為負價¶
<pb:KR3f0048_WYG_015-33b>¶
　　　　　多一兩二錢為正於是以上層為主兩¶
<pb:KR3f0048_WYG_015-34a>¶
　　　　　下相較則錫各八十四斤彼此減盡鉛¶
　　　　　一正一負故相加得一百五十二斤仍¶
　　　　　依本層為負鐵兩層皆負故相減餘二¶
　　　　　百二十四斤本層少乃變負為正價一¶
　　　　　正一負故相加得四兩仍依本層為負¶
　　　　　即鐵二百二十四斤比鉛一百五十二¶
　　　　　斤價少四兩也(葢錫彼此減盡鉛上層/少九十八斤下層多五)¶
　　　　　(十四斤下之所多即上之所少是上層/比下層少一百五十二斤也鐵上層少)¶
<pb:KR3f0048_WYG_015-34b>¶
　　　　　(一百九十六斤下層少四百二十斤是/下層比上層所少為二百二十四斤即)¶
　　　　　(上層比下層多二百二十四斤也價上/層少二兩八錢下層多一兩二錢下之)¶
　　　　　(所多即上之所少是上層比下層少四/兩也鐵多二百二十四斤鉛少一百五)¶
　　　　　(十二斤價即少四兩故為鐵二百二十/四斤比鉛一百五十二斤價少四兩也)¶
　　　　　爰將兩次所得之餘作二色方程算之¶
　　　　　其所餘鉛兩首色俱為負是為同號可¶
　　　　　以互乗減盡故不變其號即將鉛二十¶
　　　　　八斤為負鐵十六斤為正價少二兩為¶
　　　　　負列於上又鉛一百五十二斤為負鐵¶
<pb:KR3f0048_WYG_015-34b>¶
　　　　　二百二十四斤為正價少四兩為負列¶
<pb:KR3f0048_WYG_015-35a>¶
　　　　　於下乃以下鉛一百五十二斤遍乗上¶
　　　　　鉛二十八斤鐵十六斤價少二兩得鉛¶
　　　　　四千二百五十六斤為負鐵二千四百¶
　　　　　三十二斤為正價少三百零四兩為負¶
　　　　　又以上鉛二十八斤遍乗下鉛一百五¶
　　　　　十二斤鐵二百二十四斤價少四兩得¶
　　　　　鉛四千二百五十六斤為負鐵六千二¶
　　　　　百七十二斤為正價少一百一十二兩¶
<pb:KR3f0048_WYG_015-35b>¶
　　　　　為負兩下相較則鉛各四千二百五十¶
　　　　　六斤彼此減盡鐵兩層皆正故亦相減¶
　　　　　餘三千八百四十斤價兩層皆負故亦¶
　　　　　相減餘一百九十二兩即鐵三千八百¶
　　　　　四十斤之共價以鐵三千八百四十斤¶
　　　　　除之得五分即鐵每一斤之價也以鐵¶
　　　　　十六斤乗之得八錢為鐵十六斤之共¶
　　　　　價鐵十六斤既比鉛二十八斤價少二¶
　　　　　兩則加二兩得二兩八錢為鉛二十八¶
<pb:KR3f0048_WYG_015-35b>¶
　　　　　斤之共價以鉛二十八斤除之得一錢¶
<pb:KR3f0048_WYG_015-36a>¶
　　　　　即鉛每一斤之價也以錫六斤比鉛七¶
　　　　　斤鐵十四斤價少二錢計之則鉛七斤¶
　　　　　價七錢鐵十四斤價亦七錢共一兩四¶
　　　　　錢錫六斤既比鉛七斤鐵十四斤價少¶
　　　　　二錢則減二錢餘一兩二錢為錫六斤¶
　　　　　之共價以錫六斤除之得二錢即錫每¶
　　　　　一斤之價也再以銅三斤比錫二斤鉛¶
　　　　　二斤鐵四斤價多一錢計之則錫二斤¶
<pb:KR3f0048_WYG_015-36b>¶
　　　　　價四錢鉛二斤價二錢鐵四斤價二錢¶
　　　　　共八錢銅三斤既比錫二斤鉛二斤鐵¶
　　　　　四斤價多一錢則加一錢共九錢為銅¶
　　　　　三斤之共價以銅三斤除之得三錢即¶
　　　　　銅每一斤之價也¶
　　和較兼用類¶
設如有大小二石不知其重只云二大石比七小石¶
　少三十斤三大石二小石共三百三十斤問大小¶
　石各重幾何¶
<pb:KR3f0048_WYG_015-36b>¶
　　　　　法以大石二為正小石七為負少三十¶
<pb:KR3f0048_WYG_015-37a>¶
　　　　　斤為負列於上大石三小石二共重三¶
　　　　　百三十斤列於下乃以上大石二遍乗¶
　　　　　下大石三小石二重三百三十斤得大¶
　　　　　石六小石四共重六百六十斤又以下¶
　　　　　大石三遍乗上大石二小石七少三十¶
　　　　　斤得大石六仍為正小石二十一仍為¶
　　　　　負少九十斤亦仍為負兩下相較則大¶
　　　　　石各六彼此減盡小石四加小石二十¶
<pb:KR3f0048_WYG_015-37b>¶
　　　　　一得小石二十五六百六十斤加九十¶
　　　　　斤得七百五十斤乃小石二十五之共¶
　　　　　數以小石二十五除之得三十斤即一¶
　　　　　小石之重數以二因之得六十斤為二¶
　　　　　小石之共數於大小石共重三百三十¶
　　　　　斤内減之餘二百七十斤為三大石之¶
　　　　　共數以三除之得九十斤即一大石之¶
　　　　　重數也此法葢因三大石二小石共重¶
　　　　　三百三十斤為和數皆一類為正故不¶
<pb:KR3f0048_WYG_015-37b>¶
　　　　　用正負之號遇正則為同類相減遇負¶
<pb:KR3f0048_WYG_015-38a>¶
　　　　　則為異類相加相加之後仍為和數者¶
　　　　　以其依本層之號故亦不用正號葢六¶
　　　　　大石四小石共重六百六十斤而六大¶
　　　　　石比二十一小石少九十斤則加九十¶
　　　　　斤即六大石與二十一小石等矣故小¶
　　　　　石二十五共重七百五十斤以二十五¶
　　　　　除之而得一小石之重數也既得小石¶
　　　　　之重數則於和數共重三百三十斤内¶
<pb:KR3f0048_WYG_015-38b>¶
　　　　　減二小石重六十斤餘為三大石之共¶
　　　　　數若於較數七小石之共重二百一十¶
　　　　　斤内減少三十斤所餘即為二大石之¶
　　　　　共數既得三大石或二大石之共數乃¶
　　　　　以大石數除之即得一大石之重數矣¶
設如有米用牛馬騾三色載之各不知數只云牛二¶
　馬三騾四共載八石馬三騾三與牛三所載相等¶
　牛四馬一比騾八所載多三石問各載幾何¶
　　　　　法先以牛二馬三騾四共米八石列於¶
<pb:KR3f0048_WYG_015-38b>¶
　　　　　上次以牛三為正馬三騾三為負相等¶
<pb:KR3f0048_WYG_015-39a>¶
　　　　　作一空位列於下(題言馬三騾三比牛/三則馬騾應為正牛)¶
　　　　　(應為負因列法以牛為首故以牛為正/馬騾為負即牛三比馬三騾三相等其)¶
　　　　　(理一/也)乃以上牛二遍乘下牛三馬三騾¶
　　　　　三得牛六仍為正馬六騾六仍為負又¶
　　　　　以下牛三遍乗上牛二馬三騾四共載¶
　　　　　八石得牛六馬九騾十二共載二十四¶
　　　　　石於是以下層為主兩下相較(若以上/層為主)¶
　　　　　(則相加數皆為負况首色減盡二色即/轉而為首即變負為正故不若以下層)¶
<pb:KR3f0048_WYG_015-39b>¶
　　　　　(為主而皆/為正也)則牛各六彼此減盡馬九加¶
　　　　　馬六得馬十五(因依本層為和/數故不用號)騾十二¶
　　　　　加騾六得騾十八二十四石無可加減¶
　　　　　仍為二十四石即馬十五騾十八共載¶
　　　　　二十四石也(葢牛六馬九騾十二共載/二十四石而牛六與馬六)¶
　　　　　(騾六相等則將本層牛六變為馬六騾/六矣故為馬十五騾十八共載二十四)¶
　　　　　(石/也)次以牛三為正馬三騾三為負相等¶
　　　　　作一空位列於上牛四馬一為正騾八¶
　　　　　為負多三石為正列於下乃以上牛三¶
<pb:KR3f0048_WYG_015-39b>¶
　　　　　遍乗下牛四馬一騾八多三石得牛十¶
<pb:KR3f0048_WYG_015-40a>¶
　　　　　二為正馬三亦為正騾二十四為負多¶
　　　　　九石為正又以下牛四遍乗上牛三馬¶
　　　　　三騾三得牛十二為正馬十二為負騾¶
　　　　　十二為負於是以上層為主兩下相較¶
　　　　　則牛各十二彼此減盡馬一正一負故¶
　　　　　相加得十五仍依本層為正騾兩層皆¶
　　　　　負故相減餘十二仍依本層為負九石¶
　　　　　無可加減仍為九石依本層為正即馬¶
<pb:KR3f0048_WYG_015-40b>¶
　　　　　十五比騾十二所載多九石也(葢牛彼/此減盡)¶
　　　　　(馬上層多三下層少十二是上層比下/層多十五也騾上層少二十四下層少)¶
　　　　　(十二是上層比下層所少為十二也馬/多十五騾少十二而米即多九石故為)¶
　　　　　(馬十五比騾十二/所載多九石也)爰將兩次所得之餘¶
　　　　　如和較兼用二色方程法算之其馬十¶
　　　　　五騾十八共米二十四石列於上又馬¶
　　　　　十五為正騾十二為負多米九石為正¶
　　　　　列於下因首色皆為十五兩數齊同即¶
　　　　　不用互乘兩下相較則馬各十五彼此¶
<pb:KR3f0048_WYG_015-40b>¶
　　　　　減盡騾十八加騾十二得三十米二十¶
<pb:KR3f0048_WYG_015-41a>¶
　　　　　四石減九石餘十五石乃騾三十共載¶
　　　　　之數以三十除之得五斗即為每一騾¶
　　　　　所載之數以騾十二乗之得六石為騾¶
　　　　　十二共載之數加馬十五之多九石得¶
　　　　　十五石即為馬十五共載之數以馬十¶
　　　　　五除之得一石為每一馬所載之數以¶
　　　　　牛三與馬三騾三相等計之則馬三應¶
　　　　　載三石騾三應載一石五斗共四石五¶
<pb:KR3f0048_WYG_015-41b>¶
　　　　　斗以牛三除之得一石五斗即為每一¶
　　　　　牛所載之數也¶
設如有銀買綾羅絹三色各不知價只云綾一疋羅¶
　二疋絹四疋共價七兩四錢又綾二疋絹八疋比¶
　羅四疋多六兩八錢又綾三疋比羅六疋絹七疋¶
　少一兩二錢問各價幾何¶
　　　　　法先以綾一羅二絹四共銀七兩四錢¶
　　　　　列於上(和數皆為/正不用號)又綾二為正羅四為¶
　　　　　負絹八為正多六兩八錢為正列於下¶
<pb:KR3f0048_WYG_015-41b>¶
　　　　　乃以下綾二遍乗上綾一羅二絹四共¶
<pb:KR3f0048_WYG_015-42a>¶
　　　　　銀七兩四錢得綾二羅四絹八共銀十¶
　　　　　四兩八錢又以上綾一遍乗下綾二羅¶
　　　　　四絹八多六兩八錢仍得原數於是以¶
　　　　　上層為主兩下相較則綾各二彼此減¶
　　　　　盡羅一正一負故相加得羅八依本層¶
　　　　　為正絹兩層皆正故相減恰盡價兩層¶
　　　　　皆正亦相減餘八兩乃羅八疋之共價¶
　　　　　(葢綾彼此減盡絹亦減盡惟羅上層多/四疋下層少四疋是上層比下層多八)¶
<pb:KR3f0048_WYG_015-42b>¶
　　　　　(疋而價即多八兩故/為羅八疋之共價也)以羅八除之得一¶
　　　　　兩即為羅每一疋之價也次以綾二為¶
　　　　　正羅四為負絹八為正多六兩八錢為¶
　　　　　正列於上又綾三為正羅六為負絹七¶
　　　　　為負少一兩二錢為負列於下乃以下¶
　　　　　綾三遍乗上綾二羅四絹八多六兩八¶
　　　　　錢得綾六為正羅十二為負絹二十四¶
　　　　　為正多二十兩四錢為正又以上綾二¶
　　　　　遍乗下綾三羅六絹七少一兩二錢得¶
<pb:KR3f0048_WYG_015-42b>¶
　　　　　綾六為正羅十二為負絹十四為負少¶
<pb:KR3f0048_WYG_015-43a>¶
　　　　　二兩四錢為負於是以上層為主兩下¶
　　　　　相較則綾各六彼此減盡羅兩層皆負¶
　　　　　亦減盡絹一正一負故相加得三十八¶
　　　　　銀一正一負故相加得二十二兩八錢¶
　　　　　乃絹三十八疋之共價(葢綾彼此減盡/羅亦減盡絹上)¶
　　　　　(層多二十四疋下層少十四疋是上層/比下層多三十八疋也銀上層多二十)¶
　　　　　(兩四錢下層少二兩四錢是上層比下/層多二十二兩八錢也絹多而銀亦多)¶
　　　　　(故為絹之/共價也)以絹三十八除之得六錢即¶
<pb:KR3f0048_WYG_015-43b>¶
　　　　　絹每一疋之價也以綾一羅二絹四共¶
　　　　　價七兩四錢計之則羅二疋應價二兩¶
　　　　　絹四疋應價二兩四錢共四兩四錢於¶
　　　　　共價七兩四錢内減之餘三兩即綾每¶
　　　　　一疋之價也此法互乗相減之後即得¶
　　　　　一法一實故省重列二色若物與價俱¶
　　　　　各減盡者則此層必為彼層之幾倍與¶
　　　　　少一層者同是為少一行不可算也¶
　　和較交變類¶
<pb:KR3f0048_WYG_015-43b>¶
設如有琴瑟箏三種樂器各不知價但知琴一張瑟¶
<pb:KR3f0048_WYG_015-44a>¶
　三張箏三張共價九十兩又琴一張瑟二張箏五¶
　張共價八十八兩又琴三張瑟八張箏五張共價¶
　二百二十兩問琴瑟箏每張各價幾何¶
　　　　　法先以琴一瑟三箏三共銀九十兩列¶
　　　　　於上又琴一瑟二箏五共銀八十八兩¶
　　　　　列於下(因和數皆為/正故不用號)因首色皆為一故¶
　　　　　省互乗即以上層為主兩下相較則琴¶
　　　　　各一彼此減盡瑟兩下相減餘一本層¶
<pb:KR3f0048_WYG_015-44b>¶
　　　　　多仍為正箏兩下相減餘二本層少變¶
　　　　　正為負銀九十兩減八十八兩餘二兩¶
　　　　　本層多亦仍為正即瑟一比箏二價多¶
　　　　　二兩也(葢兩層琴各一張其價必相等/但上層多瑟一張下層多箏二)¶
　　　　　(張則上層多銀二兩即瑟/一比箏二所多之價也)次以琴一瑟¶
　　　　　二箏五共銀八十八兩列於上又琴三¶
　　　　　瑟八箏五共銀二百二十兩列於下乃¶
　　　　　以下琴三遍乗上琴一瑟二箏五共銀¶
　　　　　八十八兩得琴三瑟六箏十五共銀二¶
<pb:KR3f0048_WYG_015-44b>¶
　　　　　百六十四兩又以上琴一遍乗下琴三¶
<pb:KR3f0048_WYG_015-45a>¶
　　　　　瑟八箏五共銀二百二十兩仍得原數¶
　　　　　於是以上層為主兩下相較則琴各三¶
　　　　　彼此減盡瑟兩下相減餘二本層少變¶
　　　　　正為負箏兩下相減餘十本層多仍為¶
　　　　　正銀二百六十四兩減二百二十兩餘¶
　　　　　四十四兩本層多亦仍為正即箏十比¶
　　　　　瑟二價多四十四兩也(葢兩層琴各三/張其價必相等)¶
　　　　　(但上層多箏十張下層多瑟二張則丄/層多銀四十四兩即箏十張比瑟二張)¶
<pb:KR3f0048_WYG_015-45b>¶
　　　　　(所多之/價也)因首色減盡則瑟轉而為首應¶
　　　　　為正今瑟為負重列二色之際不能一¶
　　　　　體須俱變其號然後為順故將瑟二變¶
　　　　　負為正而以箏十與價多四十四兩俱¶
　　　　　變正為負葢原箏十比瑟二多四十四¶
　　　　　兩今變為瑟二比箏十少四十四兩也¶
　　　　　(若以下層為主則本層多/即得瑟二為正不用變號)爰將兩次所¶
　　　　　得之餘如較數二色方程算之其瑟一¶
　　　　　為正箏二為負多二兩為正列於上瑟¶
<pb:KR3f0048_WYG_015-45b>¶
　　　　　二為正箏十為負少四十四兩為負列¶
<pb:KR3f0048_WYG_015-46a>¶
　　　　　於下乃以下瑟二遍乗上瑟一箏二多¶
　　　　　二兩得瑟二仍為正箏四為負多四兩¶
　　　　　為正又以上瑟一遍乘下瑟二箏十少¶
　　　　　四十四兩仍得原數兩下相較則瑟各¶
　　　　　二彼此減盡箏兩層皆負故相減餘六¶
　　　　　多四兩與少四十四兩相加得四十八¶
　　　　　兩即箏六張之共價也(葢瑟皆為二張/則其共價必相)¶
　　　　　(等然比箏四張之價則多比箏十張之/價則少是多少相加之四十八兩即箏)¶
<pb:KR3f0048_WYG_015-46b>¶
　　　　　(十與箏四相差/六張之價也)乃以箏六除銀四十八¶
　　　　　兩得八兩為箏毎張之價以箏十因之¶
　　　　　得八十兩為箏十張之共價瑟二張既¶
　　　　　比箏十張少四十四兩則於八十兩内¶
　　　　　減四十四兩餘三十六兩即為瑟二張¶
　　　　　之共價以瑟二除之得十八兩為瑟毎¶
　　　　　張之價以琴一瑟三箏三共銀九十兩¶
　　　　　計之則瑟三價五十四兩箏三價二十¶
　　　　　四兩共七十八兩於共銀九十兩内減¶
<pb:KR3f0048_WYG_015-46b>¶
　　　　　之餘十二兩即琴毎一張之價也¶
<pb:KR3f0048_WYG_015-47a>¶
設如有古量斛庾釜三種盛米各數不同只云三斛¶
　二釜比二庾多一石零八升又二斛比三庾五釜¶
　少六石又一斛一庾比二釜多一石三斗二升問¶
　斛庾釡各盛米若干¶
　　　　　法先以斛三為正庾二為負釜二為正¶
　　　　　多一石零八升為正列於上又斛二為¶
　　　　　正庾三釜五為負少六石亦為負列於¶
　　　　　下乃以下斛二遍乗上斛三庾二釜二¶
<pb:KR3f0048_WYG_015-47b>¶
　　　　　多一石零八升得斛六仍為正庾四為¶
　　　　　負釜四為正多二石一斗六升亦為正¶
　　　　　又以上斛三遍乗下斛二庾三釜五少¶
　　　　　六石得斛六仍為正庾九釜十五俱為¶
　　　　　負少十八石亦為負於是以上層為主¶
　　　　　兩下相較則斛各六彼此減盡庾兩層¶
　　　　　皆負故相減餘五本層少乃變負為正¶
　　　　　釡一正一負故相加得十九仍依本層¶
　　　　　為正多二石一斗六升與少十八石相¶
<pb:KR3f0048_WYG_015-47b>¶
　　　　　加得二十石一斗六升仍依本層為正¶
<pb:KR3f0048_WYG_015-48a>¶
　　　　　即五庾十九釡共二十石一斗六升也¶
　　　　　(葢斛彼此減盡庾上層少四下層少九/是下層比上層所少為五即上層比下)¶
　　　　　(層多五也釜上層多四下層少十五是/上層比下層多十九也米上層多二石)¶
　　　　　(一斗六升下層少十八石是上層比下/層多二十石一斗六升也庾釜多則米)¶
　　　　　(亦多故為五庾十九釜/共二十石一斗六升也)次以斛二為正¶
　　　　　庾三釡五與少六石俱為負列於上又¶
　　　　　斛一庾一為正釜二為負多一石三斗¶
　　　　　二升為正列於下乃以上斛二遍乗下¶
<pb:KR3f0048_WYG_015-48b>¶
　　　　　斛一庾一釡二多一石三斗二升得斛¶
　　　　　二庾二為正釡四為負多二石六斗四¶
　　　　　升為正又以下斛一遍乗上斛二庾三¶
　　　　　釜五少六石仍得原數於是以上層為¶
　　　　　主兩下相較則斛各二彼此減盡庾一¶
　　　　　正一負故相加得五仍依本層為正釜¶
　　　　　兩層皆負故相減餘一本層少乃變負¶
　　　　　為正多二石六斗四升與少六石相加¶
　　　　　得八石六斗四升仍依本層為正即五¶
<pb:KR3f0048_WYG_015-48b>¶
　　　　　庾一釜共八石六斗四升也(葢斛彼此/減盡庾上)¶
<pb:KR3f0048_WYG_015-49a>¶
　　　　　(層多二下層少三是上層比下層多五/也釜上層少四下層少五是下層比上)¶
　　　　　(層所少為一即上層比下層多一也米/上層多二石六斗四升下層少六石是)¶
　　　　　(上層比下層多八石六斗四升也庾釜/多而米亦多故為五庾一釡共八石六)¶
　　　　　(斗四/升也)爰以兩次所得之餘如和數二色¶
　　　　　方程算之其庾五釜十九共二十石一¶
　　　　　斗六升列於上庾五釡一共八石六斗¶
　　　　　四升列於下(變為和數/故不用號)夫首數皆為五¶
　　　　　則省互乗兩下相較庾各五彼此減盡¶
<pb:KR3f0048_WYG_015-49b>¶
　　　　　釡十九減一餘十八米二十石一斗六¶
　　　　　升減八石六斗四升餘十一石五斗二¶
　　　　　升即為釜十八所盛之共數以十八除¶
　　　　　之得六斗四升為毎一釜所盛之數於¶
　　　　　八石六斗四升内減之餘八石為庾五¶
　　　　　所盛之共數以五除之得一石六斗為¶
　　　　　毎一庾所盛之數以斛三釡二比庾二¶
　　　　　多一石零八升計之則庾二應三石二¶
　　　　　斗加多一石零八升得四石二斗八升¶
<pb:KR3f0048_WYG_015-49b>¶
　　　　　即為斛三釜二之共數減釡二之一石¶
<pb:KR3f0048_WYG_015-50a>¶
　　　　　二斗八升餘三石為斛三所盛之共數¶
　　　　　以三除之得一石為每一斛所盛之數¶
　　　　　也¶
設如用船車駝運糧各不知數只云三船比七車一¶
　駝少三十三石六斗二車比一船十二駝少二十¶
　一石六斗八駝比一船三車少二十一石六斗問¶
　船車駝各載幾何¶
　　　　　法先以船三為正車七駝一與少三十¶
<pb:KR3f0048_WYG_015-50b>¶
　　　　　三石六斗俱為負列於上又船一改為¶
　　　　　正車二改為負駝十二亦改為正少二¶
　　　　　十一石六斗改為多二十一石六斗亦¶
　　　　　為正列於下(葢二車比一船十二駝少/二十一石六斗即一船十)¶
　　　　　(二駝比二車多二/十一石六斗也)乃以上船三遍乗下¶
　　　　　船一車二駝十二多二十一石六斗得¶
　　　　　船三為正車六為負駝三十六為正多¶
　　　　　六十四石八斗為正又以下船一遍乗¶
　　　　　上船三車七駝一少三十三石六斗仍¶
<pb:KR3f0048_WYG_015-50b>¶
　　　　　得原數於是以上層為主兩下相較則¶
<pb:KR3f0048_WYG_015-51a>¶
　　　　　船各三彼此減盡車兩層皆負故相減¶
　　　　　餘一本層少乃變負為正駝一正一負¶
　　　　　故相加得三十七仍依本層為正多六¶
　　　　　十四石八斗與少三十三石六斗相加¶
　　　　　得九十八石四斗亦依本層為正即車¶
　　　　　一駝三十七共載九十八石四斗也(葢/船)¶
　　　　　(彼此減盡車上層少六下層少七是下/層比上層所少為一即上層比下層多)¶
　　　　　(一也駝上層多三十六下層少一是上/層比下層多三十七也糧上層多六十)¶
<pb:KR3f0048_WYG_015-51b>¶
　　　　　(四石八斗下層少三十三石六斗是上/層比下層多九十八石四斗也車多駝)¶
　　　　　(多則糧亦多故九十八石四斗/為車一駝三十七之共數也)次以船¶
　　　　　一為正車二為負駝十二為正多二十¶
　　　　　一石六斗為正列於上又船一車三俱¶
　　　　　改為正駝八改為負少二十一石六斗¶
　　　　　改為多二十一石六斗為正列於下(葢/八)¶
　　　　　(駝比一船三車少二十一石六斗即一/船三車比八駝多二十一石六斗也)¶
　　　　　首數皆一故省互乘即以上層為主兩¶
　　　　　下相較則船各一彼此減盡車一正一¶
<pb:KR3f0048_WYG_015-51b>¶
　　　　　負故相加得五仍依本層為負駝一正¶
<pb:KR3f0048_WYG_015-52a>¶
　　　　　一負故亦相加得二十仍依本層為正¶
　　　　　糧兩層皆正相減恰盡即為駝二十與¶
　　　　　車五相等今車應轉為首色為正故重¶
　　　　　列之際須俱變其號以車變負為正駝¶
　　　　　變正為負即為車五與駝二十相等也¶
　　　　　(葢兩下相較船數相等上層少車二下/層多車三上之所少即下之所多是下)¶
　　　　　(層多車五上層多駝十二下層少駝八/下之所少即上之所多是上層多駝二)¶
　　　　　(十今既兩下糧數相等則/為車五與駝二十相等矣)爰以兩次所¶
<pb:KR3f0048_WYG_015-52b>¶
　　　　　得之餘如和較兼用二色方程算之其¶
　　　　　車一駝三十七共糧九十八石四斗列¶
　　　　　於上(因為和數/故不用號)又車五為正駝二十為¶
　　　　　負列於下(糧兩下相等故無數可/列仍作空以存其位)乃以¶
　　　　　下車五遍乗上車一駝三十七共糧九¶
　　　　　十八石四斗得車五駝一百八十五共¶
　　　　　糧四百九十二石又以上車一遍乗下¶
　　　　　車五駝二十仍得原數兩下相較則車¶
　　　　　各五彼此減盡駝一百八十五加駝二¶
<pb:KR3f0048_WYG_015-52b>¶
　　　　　十得二百零五糧止一層無數可加減¶
<pb:KR3f0048_WYG_015-53a>¶
　　　　　仍得四百九十二石即駝二百零五所¶
　　　　　載之共數也以駝二百零五除之得二¶
　　　　　石四斗為每一駝所載之數以二十乗¶
　　　　　之得四十八石為駝二十所載之共數¶
　　　　　車五既與之相等即以車五除之得九¶
　　　　　石六斗即為每一車所載之數以三船¶
　　　　　比七車一駝少三十三石六斗計之則¶
　　　　　一駝應二石四斗七車應六十七石二¶
<pb:KR3f0048_WYG_015-53b>¶
　　　　　斗共六十九石六斗減三船少三十三¶
　　　　　石六斗餘三十六石為三船所載之共¶
　　　　　數以三除之得十二石為毎一船所載¶
　　　　　之數也¶
設如有錢買瓜桃榴梨四色只云瓜二桃四共價一¶
　百五十六文瓜一梨八共價一百二十六文桃二¶
　榴七共價一百六十文榴四梨七共價一百四十¶
　八文問瓜桃榴梨各價幾何¶
　　　　　法先以瓜二桃四共價一百五十六文¶
<pb:KR3f0048_WYG_015-53b>¶
　　　　　列於上(因題有四色而此行無榴梨乃/各作空位以存其分餘俱照式)¶
<pb:KR3f0048_WYG_015-54a>¶
　　　　　(對位/列之)又以瓜一梨八共價一百二十六¶
　　　　　文列於下(因為和數/故不用號)乃以上瓜二遍乗¶
　　　　　下瓜一梨八共價一百二十六文得瓜¶
　　　　　二梨十六共價二百五十二文又以下¶
　　　　　瓜一遍乘上瓜二桃四共價一百五十¶
　　　　　六文仍得原數於是以下層為主兩下¶
　　　　　相較則瓜各二彼此減盡桃四無可減¶
　　　　　仍為四依本層為正榴仍為空位梨十¶
<pb:KR3f0048_WYG_015-54b>¶
　　　　　六無可減仍為十六本層無數乃變正¶
　　　　　為負價二百五十二文内減一百五十¶
　　　　　六文餘九十六文本層少乃變正為負¶
　　　　　即為桃四比梨十六價少九十六文也¶
　　　　　(葢瓜皆為二則其共價必相等然上層/有梨十六則共價二百五十二文下層)¶
　　　　　(有桃四則共價一百五十六文其相差/之九十六文即桃四比梨十六所少之)¶
　　　　　(價/也)至是瓜既已減盡但餘三色即變四¶
　　　　　色為三色而以桃為首對位列之是以¶
　　　　　桃四為正(此行無榴數故仍作空位/以存其分餘俱對位列之)梨¶
<pb:KR3f0048_WYG_015-54b>¶
　　　　　十六為負少九十六文為負列於上桃¶
<pb:KR3f0048_WYG_015-55a>¶
　　　　　二榴七共價一百六十文列於下(因為/和數)¶
　　　　　(故不/用號)乃以上桃四遍乗下桃二榴七共¶
　　　　　價一百六十文得桃八榴二十八共價¶
　　　　　六百四十文又以下桃二遍乗上桃四¶
　　　　　梨十六少九十六文得桃八仍為正梨¶
　　　　　三十二仍為負少一百九十二文為負¶
　　　　　於是以上層為主兩下相較則桃各八¶
　　　　　彼此減盡榴二十八無可減仍為二十¶
<pb:KR3f0048_WYG_015-55b>¶
　　　　　八依本層為正梨三十二無可加仍為¶
　　　　　三十二本層無數乃變負為正六百四¶
　　　　　十文與少一百九十二文相加得八百¶
　　　　　三十二文仍依本層為正即榴二十八¶
　　　　　梨三十二共價八百三十二文也(葢桃/彼此)¶
　　　　　(減盡上層多榴二十八下層少梨三十/二即上層多梨三十二故多與少相差)¶
　　　　　(之八百三十二文即榴二/十八梨三十二之共價也)至是桃又減¶
　　　　　盡但餘二色即變三色為二色而以榴¶
　　　　　為首對位列之是以榴二十八梨三十¶
<pb:KR3f0048_WYG_015-55b>¶
　　　　　二共價八百三十二文列於上榴四梨¶
<pb:KR3f0048_WYG_015-56a>¶
　　　　　七共價一百四十八文列於下乃以上¶
　　　　　榴二十八遍乗下榴四梨七共價一百¶
　　　　　四十八文得榴一百一十二梨一百九¶
　　　　　十六共價四千一百四十四文又以下¶
　　　　　榴四遍乗上榴二十八梨三十二共價¶
　　　　　八百三十二文得榴一百一十二梨一¶
　　　　　百二十八共價三千三百二十八文兩¶
　　　　　下相較則榴各一百一十二彼此減盡¶
<pb:KR3f0048_WYG_015-56b>¶
　　　　　梨兩下相減餘六十八價兩下相減餘¶
　　　　　八百一十六文即梨六十八之共價也¶
　　　　　以梨六十八除之得十二文為梨每個¶
　　　　　之價以七因之得八十四文為梨七之¶
　　　　　共價於榴梨共價一百四十八文内減¶
　　　　　之餘六十四文為榴四之共價以四除¶
　　　　　之得十六文即榴毎個之價以桃二榴¶
　　　　　七共價一百六十文計之則榴七應價¶
　　　　　一百一十二文於桃榴共價一百六十¶
<pb:KR3f0048_WYG_015-56b>¶
　　　　　文内減之餘四十八文為桃二之共價¶
<pb:KR3f0048_WYG_015-57a>¶
　　　　　以二除之得二十四文為桃每個之價¶
　　　　　再以瓜二桃四共價一百五十六文計¶
　　　　　之則桃四應價九十六文於桃瓜共價¶
　　　　　一百五十六文内減之餘六十文為瓜¶
　　　　　二之共價以二除之得三十文即瓜毎¶
　　　　　個之價也¶
　　附法¶
設如有石二塊大小不等不知重數只有銅條一根¶
<pb:KR3f0048_WYG_015-57b>¶
　重十二兩均分十二分以繩繫於第五分之上一¶
　頭五分一頭七分將大石掛於銅條一頭離提繫¶
　五分而以小石作砣稱之離提繫得六分始平又¶
　將小石掛在銅條一頭離提繫五分而以大石作¶
　砣稱之離提繫得四分始平問大小二石各重幾¶
　何¶
　　　　　法先以五分加一倍與十二分相較餘¶
　　　　　二分折半得一分與五分相加為六分¶
　　　　　乃以五分為一率六分為二率餘二分¶
<pb:KR3f0048_WYG_015-57b>¶
　　　　　作二兩為三率得四率二兩四錢即五¶
<pb:KR3f0048_WYG_015-58a>¶
　　　　　分之端加二兩四錢始與七分相平也¶
　　　　　爰將二兩四錢以大石離提繫五分因¶
　　　　　之得十二兩為五大石比六小石所多¶
　　　　　之數(大石離提繫五分小石離提繫六/分而平是大石重六分小石重五)¶
　　　　　(分也若五大石六小石則各得三十分/其重始等然五分之一端應加二兩四)¶
　　　　　(錢是大石重六分尚多二兩四錢也若/五大石則多十二兩矣故為五大石比)¶
　　　　　(六小石多/十二兩也)又將二兩四錢以小石離提¶
　　　　　繫五分因之亦得十二兩為四大石比¶
<pb:KR3f0048_WYG_015-58b>¶
　　　　　五小石所少之數(小石離提繫五分大/石離提繫四分而平)¶
　　　　　(是小石重四分大石重五分也若五小/石四大石則各得二十分其重始等然)¶
　　　　　(五分之一端應加二兩四錢是小石重/四分尚多二兩四錢也若五小石則多)¶
　　　　　(十二兩矣故為五小石比四大石多十/二兩因以大石為首故變為四大石比)¶
　　　　　(五小石少/十二兩也)因作較數方程法算之以大¶
　　　　　石五為正小石六為負重多十二兩為¶
　　　　　正列於上又大石四為正小石五為負¶
　　　　　重少十二兩為負列於下乃以上大石¶
　　　　　五遍乗下大石四小石五少十二兩得¶
<pb:KR3f0048_WYG_015-58b>¶
　　　　　大石二十小石二十五少六十兩又以¶
<pb:KR3f0048_WYG_015-59a>¶
　　　　　下大石四遍乗上大石五小石六多十¶
　　　　　二兩得大石二十小石二十四多四十¶
　　　　　八兩兩下相較則大石各二十彼此減¶
　　　　　盡小石兩層皆負故相減餘一重少六¶
　　　　　十兩與多四十八兩相加得一百零八¶
　　　　　兩即為一小石之重數以小石六因之¶
　　　　　得六百四十八兩為六小石之共重數¶
　　　　　加五大石所多十二兩得六百六十兩¶
<pb:KR3f0048_WYG_015-59b>¶
　　　　　為五大石之共重數以五歸之得一百¶
　　　　　三十二兩即為一大石之重數也此本¶
　　　　　疊借互徵之法而以方程算之稍為簡¶
　　　　　易焉¶
設如有銀一千六百四十兩兄弟二人分之各不知¶
　數只云兄之四分之一弟之六分之一共三百五¶
　十兩問兄弟各分銀幾何¶
　　　　　法以一千六百四十兩為兄四分弟六¶
　　　　　分之共銀數以三百五十兩為兄一分¶
<pb:KR3f0048_WYG_015-59b>¶
　　　　　弟一分之共銀數如和數方程法算之¶
<pb:KR3f0048_WYG_015-60a>¶
　　　　　以兄四分弟六分共銀一千六百四十¶
　　　　　兩列於上兄一分弟一分共銀三百五¶
　　　　　十兩列於下乃以下兄一分遍乗上兄¶
　　　　　四分弟六分共銀一千六百四十兩仍¶
　　　　　得原數又以上兄四分遍乗下兄一分¶
　　　　　弟一分共銀三百五十兩得兄四分弟¶
　　　　　四分共銀一千四百兩兩下相較則兄¶
　　　　　各四分彼此減盡弟兩下相減餘二分¶
<pb:KR3f0048_WYG_015-60b>¶
　　　　　銀兩下相減餘二百四十兩即弟二分¶
　　　　　之共銀數以弟二分除之得一百二十¶
　　　　　兩為弟一分之銀數以弟六分乗之得¶
　　　　　七百二十兩即弟所分之共銀數於共¶
　　　　　銀一千六百四十兩内減之餘九百二¶
　　　　　十兩即兄所分之共銀數也(此法用疊/借互徵算)¶
　　　　　(之亦/可)¶
設如甲乙二人分果不知其數只云甲予乙九枚則¶
　乙與甲等乙予甲九枚則一甲與二乙等問甲乙¶
<pb:KR3f0048_WYG_015-60b>¶
　分果各幾何¶
<pb:KR3f0048_WYG_015-61a>¶
　　　　　法將甲予乙九枚以二因之得一十八¶
　　　　　枚為一甲比一乙所多之數(葢甲予乙/九枚則甲)¶
　　　　　(與乙等若甲不予乙則甲多九枚/乙少九枚是甲比乙多十八枚也)又將¶
　　　　　乙予甲九枚以三因之得二十七枚為¶
　　　　　一甲比二乙所少之數(葢乙予甲九枚/則一甲與二乙)¶
　　　　　(等若乙不予甲則乙多九枚二乙必多/十八枚甲少九枚是一甲比二乙少二)¶
　　　　　(十七/枚也)因作較數方程法算之以甲一為¶
　　　　　正乙一為負多十八枚為正列於上又¶
<pb:KR3f0048_WYG_015-61b>¶
　　　　　甲一為正乙二為負少二十七枚為負¶
　　　　　列於下因甲首色皆為一故不用互乗¶
　　　　　兩下相較則甲各一彼此減盡乙兩層¶
　　　　　皆負故相減餘一果一正一負故相加¶
　　　　　得四十五枚即為乙之果數如甲多十¶
　　　　　八枚得六十三枚即為甲之果數也若¶
　　　　　甲與乙九枚則甲餘五十四乙亦得五¶
　　　　　十四是甲與乙相等若乙與甲九枚則¶
　　　　　乙餘三十六甲得七十二是一甲與二¶
<pb:KR3f0048_WYG_015-61b>¶
　　　　　乙相等也(此法用疊借互/徵算之亦可)¶
<pb:KR3f0048_WYG_015-62a>¶
設如有田二千六百五十畝令上中下三等農夫分¶
　耕上等四十人中等五十人下等七十人上等比¶
　中等毎人多七畝中等比下等毎人多五畝問上¶
　中下三等毎人各耕幾何¶
　　　　　法以二千六百五十畝為和以多七畝¶
　　　　　多五畝為較如和較兼用三色方程法¶
　　　　　算之先以上等四十人中等五十人下¶
　　　　　等七十人共田二千六百五十畝列於¶
<pb:KR3f0048_WYG_015-62b>¶
　　　　　上(因為和數/故不用號)又上等一人為正中等一¶
　　　　　人為負多七畝為正列於下(無下等則/作空以存)¶
　　　　　(其/位)乃以下上等一人遍乗上上等四十¶
　　　　　人中等五十人下等七十人共田二千¶
　　　　　六百五十畝仍得原數又以上上等四¶
　　　　　十人遍乗下上等一人中等一人多七¶
　　　　　畝得上等四十人為正中等四十人為¶
　　　　　負多二百八十畝為正於是以上層為¶
　　　　　主兩下相較則上等各四十人彼此減¶
<pb:KR3f0048_WYG_015-62b>¶
　　　　　盡中等五十人加四十人得九十人下¶
<pb:KR3f0048_WYG_015-63a>¶
　　　　　等無可加減仍得七十人田二千六百¶
　　　　　五十畝減二百八十畝餘二千三百七¶
　　　　　十畝即中等九十人下等七十人共田¶
　　　　　二千三百七十畝也(因依本層故/仍為和數)次以¶
　　　　　中等九十人下等七十人共田二千三¶
　　　　　百七十畝列於上(因為和數/故不用號)又中等一¶
　　　　　人為正下等一人為負多五畝為正列¶
　　　　　於下乃以下中等一人遍乗上中等九¶
<pb:KR3f0048_WYG_015-63b>¶
　　　　　十人下等七十人共田二千三百七十¶
　　　　　畝仍得原數又以上中等九十人遍乗¶
　　　　　下中等一人下等一人多五畝得中等¶
　　　　　九十人為正下等九十人為負多四百¶
　　　　　五十畝為正兩下相較則中等各九十¶
　　　　　人彼此減盡下等七十人加九十人得¶
　　　　　一百六十人田二千三百七十畝減四¶
　　　　　百五十畝餘一千九百二十畝即下等¶
　　　　　一百六十人之共數也以下等一百六¶
<pb:KR3f0048_WYG_015-63b>¶
　　　　　十人除之得十二畝為下等每人所耕¶
<pb:KR3f0048_WYG_015-64a>¶
　　　　　　之數加五畝得十七畝為中等毎人所¶
　　　　　　耕之數又加七畝得二十四畝為上等¶
　　　　　　每人所耕之數也(此法本和數比例/以方程算之亦可)¶
　¶
　¶
　¶
　¶
　¶
<pb:KR3f0048_WYG_015-64b>¶
　¶
　¶
　¶
　¶
　¶
　¶
　¶
御製數理精藴下編卷十¶
